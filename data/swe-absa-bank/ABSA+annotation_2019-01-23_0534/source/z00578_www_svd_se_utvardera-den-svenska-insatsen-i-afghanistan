#D IMM.

#T IMM.

Utvärdera den svenska   
insatsen i Afghanistan.

#P IMM.

Flera politiska aktörer har gett utfästelser om att en bred utvärdering ska äga rum. Ingenting av detta har dock ännu materialiserats, skriver Anna-Karin Johansson, Svenska Afghanistankommittén.

#P IMM.

Den socialdemokratiska partikongressen tog 2013 beslut om en vitbok om kriget i Afghanistan.Anna-Karin Johansson.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Just nu pågår historieskrivningen om de militära insatsernas inverkan och resultat i Afghanistan. En rad debattörer för den 19 och den 26 november fram att Sverige bör avsluta sin militära närvaro i landet helt. Callis Amid invänder den 21 november att militär närvaro har varit en förutsättning för civilt bistånd i Afghanistan. Samtliga inläggen refererar till Svenska Afghanistankommittén (SAK).

#P IMM.

Efter snart 35 års verksamhet i landet vet vi att det inte finns några enkla lösningar på den komplexa situationen i Afghanistan. Vissa menar att den militära närvaron har bidragit till att möjliggöra en politisk, ekonomisk och social utveckling. Andra hävdar att den positiva sociala utveckling som har skett beror på andra faktorer och aktörer än den internationella militära interventionen och att stora felsatsningar har gjorts. Efter USA:s invasion i landet 2001 gjorde SAK bedömningen att det fanns ett behov av internationell militär närvaro i form av en fredsfrämjande styrka, men har varit starkt kritiska till hur den svenska och den internationella militära insatsen har utvecklats.

#P IMM.

**Vi menar att **det behövs en oberoende och bred utvärdering av den svenska militära insatsen. En central fråga är hur den påverkat de långsiktiga möjligheterna till fred och utveckling i Afghanistan. Lärdomarna är viktiga, inte minst för Sveriges engagemang i nya internationella insatser.

#P IMM.

2009 lanserade Isaf en civil-militär "counterinsurgency" strategi kallad Coin. Syftet var att skapa förtroende hos befolkningen genom bistånd och att få stöd för att få information och oskadliggöra väpnade motståndsgrupper. I USA talade man om "winning hearts and minds".

#P IMM.

Ett av de politiska målen för svenskt deltagande i internationella freds- och säkerhetsfrämjande insatser är att agera i civil och militär samverkan. Afghanistaninsatsen var ett försök att i praktiken genomföra en sådan strategi. Som ett resultat har en hel del biståndsinsatser snarare inriktats på att vinna stöd för insatsen. Huvudsyftet har inte varit att bekämpa fattigdomen.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

För att lyckas med fattigdomsbekämpning krävs kunnig och långsiktig planering. Ett ömsesidigt förtroende för lokalbefolkningen är också nödvändigt. Svenska Afghanistankommittén har både av säkerhetsskäl och för att kunna arbeta långsiktigt och i förtroendefull samverkan med lokalbefolkningen försökt hålla oss utanför sammanblandningen mellan humanitära/utvecklingsinsatser och militära säkerhetsoperationer. Under de senaste åren har vi dock upplevt en större misstänksamhet mot utländska biståndsaktörer i takt med att antalet civila som fallit offer för Isaf-insatsen ökat.

#P IMM.

**Flera politiska aktörer **har gett utfästelser om att en bred utvärdering ska äga rum. Förra försvarsministern Karin Enström utlovade i kammaren den 16 december 2013 att "genomföra en nationell utvärdering, där olika dimensioner av vårt engagemang i Afghanistan kommer att utvärderas". Den socialdemokratiska partikongressen tog 2013 beslut om en vitbok om kriget i Afghanistan.

#P IMM.

Ingenting av detta har dock ännu materialiserats. Vi hoppas därför på och uppmanar den nya regeringen att ta denna fråga på allvar. Det är hög tid att genomföra en oberoende bred utvärdering såväl av resultatet av insatsen samt hur det förväntade civil-militära samarbetet påverkar möjligheterna att bedriva ett långsiktigt utvecklingsarbete.

#P IMM.

ANNA-KARIN JOHANSSON.

#P IMM.

generalsekreterare, Svenska Afghanistankommittén.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

