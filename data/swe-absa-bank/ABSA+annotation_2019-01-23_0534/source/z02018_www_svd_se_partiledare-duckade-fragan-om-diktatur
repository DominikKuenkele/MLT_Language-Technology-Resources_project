#D IMM.

#T IMM.

Partiledare duckade frågan om diktatur.

#P IMM.

Det måste vara möjligt för väljarna att utkräva tydligare svar från ledarna för de största politiska partierna i landet om vad som utgör demokratins grunder och huruvida vapenexport bör regleras och i så fall på vilket sätt, skriver statsvetaren Pontus Wallin.

#P IMM.

Söndagens debatt var en märklig uppvisning i otydlig argumentation av politiska ledare som verkade märkbart begränsade i sina möjligheter att tala inför väljarnaPontus Wallin.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

I söndagens partiledardebatt uppstod en obekväm förvirring när den svenska demokratins främsta företrädare utmanades att definiera vad demokrati är och vad som kännetecknar demokratins motsats – diktatur. Flera av partiledarna tog sin tillflykt till den utredning som de hoppas ska kunna diktera svaren för dem. Problemet är att många ledande forskare under senare år har tvingats konstatera att etablerade föreställningar om diktaturer blivit inaktuella och att nya typer av auktoritarism och politiskt förtryck håller på att växa fram som ofta hamnar i gråzonen mellan demokrati och diktatur.

#P IMM.

**Det är nu etablerad **kunskap att förekomsten av sådant som allmänna val, folklig representation, rättsväsende och skriven konstitution inte nödvändigtvis behöver betyda frånvaron av diktatur och politiskt förtryck. Auktoritära stater tycks göra mer eller mindre genuina försök att införa demokratiska styrformer i kombination med att de bibehåller en relativt hög grad av maktkoncentration och politiskt förtryck. Till och med införandet av öppna och fria val kan i vissa fall kombineras med näst intill ohotad politisk makt och brott mot mänskliga rättigheter.

#P IMM.

Därmed kan vissa stater utåt sett framstå som demokratier samtidigt som hela eller delar av befolkningen känner sig ofri eller maktlös. Detta har föranlett att forskare börjat använda sig av begrepp som illiberal demokrati och elektoral auktoritarism. Samtida forskning om auktoritära stater antyder att det möjligen är en förlegad föreställning att anta att stater kan delas in i goda demokratier och onda diktaturer.

#P IMM.

Verkligheten är ofta mer komplex och det är alltid viktigt att inta ett kritiskt förhållningssätt till politisk makt, inte minst när den makten har eller vill skapa sig möjligheter att utöva militärt våld.

#P IMM.

Söndagens debatt var en märklig uppvisning i otydlig argumentation av politiska ledare som verkade märkbart begränsade i sina möjligheter att tala inför väljarna. Många väljare kan säkert lista ut att partiledarna dels känner sig bundna av den egna partilinjen eller till falanger med starka åsikter inom det egna partiet. Dessutom är många partiledare till följd av det uppkomna parlamentariska läget bundna till diverse politiska överenskommelser med andra partier, där utrikespolitiska frågor kanske ligger utanför den huvudsakliga grunden för samarbete. Inte minst Miljöpartiet och Socialdemokraterna har en klurig situation i och med att de måste upprätthålla ett skört regeringssamarbete på svagt parlamentariskt mandat samtidigt som de inte saknar sakpolitiska konflikter om utrikespolitiken.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Även allianspartierna har en osäker situation att hantera där de olika partierna anstränger sig för att hitta rätt i sin oppositionsroll samtidigt som de måste tänka på decemberöverenskommelsen med regeringen. Till på köpet har Moderaterna och Kristdemokraterna relativt nya partiledare och ställföreträdare som kanske är extra noggranna med att inte riskera avvikelser från partilinjen och felsägningar.

#P IMM.

Men undfallenheten att ta diskussionen om demokratins kärnfrågor lämnar tyvärr vidöppet för partier på politikens höger- och vänsterkanter. Att demokratin på detta sätt tillåts implodera från mitten har genom historien visat sig utgöra ett av de största hoten mot demokrati och fred i världen.

#P IMM.

Utrikespolitik är ett mycket speciellt politikområde som måste hanteras varsamt för att undvika konflikter med främmande makt. Uppslutningen kring Sveriges neutralitetspolitik gör att det sedan länge funnits ambitioner att skapa parlamentarisk konsensus kring utrikespolitiken. Med detta i åtanke är det tveksamt om partiledare verkligen ska avkrävas fördömanden av enskilda stater genom handuppräckning i Sveriges television.

#P IMM.

Här är det viktigt att journalister respekterar den partiöverskridande ordning som tills vidare måste anses ha stöd av en majoritet av väljarna. Samtidigt måste det vara möjligt för väljarna att utkräva tydligare svar från ledarna för de största politiska partierna i landet om vad som utgör demokratins grunder och huruvida vapenexport bör regleras och i så fall på vilket sätt. Detta är ingen ny sakpolitisk fråga och därmed borde partierna redan kunna presentera tydliga alternativ för väljarna. Att partierna tillsammans ska utreda frågan för att nå konsensus i värdefrågor om vad som är de viktigaste hoten mot demokratin och huruvida svensk vapenexport bör regleras framstår som något märkligt.

#P IMM.

Vad som kännetecknar demokratin är att det finns olika synsätt och att dessa måste vägas mot varandra. Vad som också kännetecknar demokratin är att det är väljarna som till slut får fälla avgörandet – oberoende av diktat från experter, industriintressen och utredningar.

#P IMM.

PONTUS WALLIN.

#P IMM.

doktor i statsvetenskap.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

