#D IMM.

#T IMM.

Facket tar ställning   
för allas lika värde.

#P IMM.

Det är inte möjligt att företräda vår rörelse med den ideologiska grund som SD har.**Jenny Bengtsson**.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Sverigedemokraterna vilar på nationalistisk grund och sätter olika identiteter och kulturer mot varandra. För oss handlar samhällets konflikt om kampen mellan arbete och kapital. Därför, och detta vet Paula Bieler (SD) och Mattias Karlsson (SD) egentligen, välkomnar vi alla som fackliga medlemmar, men drar en gräns vid förtroendeuppdrag för sympatisörer till eller aktiva för SD och andra rasistiska partier. Det är inte möjligt att företräda vår rörelse med den ideologiska grund som SD har.

#P IMM.

I sin replik till mig (16/7) skriver Bieler (SD) och Karlsson (SD) att jag kommer med grundlösa anklagelser om att Sverigedemokraterna och deras företrädare inte står upp för allas likaberättigande på arbetsmarknaden medan de i själva verket "kämpar mot alla former av särbehandling". De nämner inga praktiska exempel på hur de gör detta, men jag har några som nog får anses visa på motsatsen och dessutom visa på att deras företrädare och parti inte är lämpliga att ha fackliga uppdrag.

#P IMM.

Då våra fackliga och politiskt aktiva kamrater sköts till döds på Utöya för tre år sedan, gick en av SD:s främsta företrädare ut i sociala medier och deklarerade att "nästa jävel som ojar sig över hur synd det är om alla snälla muslimer när det ligger blödande norrmän på gatan kommer att avföljas".

#P IMM.

En annan av partiets mest framstående politiker ligger enligt egen uppgift ligger bakom en stor rasistisk hatblogg som hänger ut kvinnor, barn, invandrare, fackligt aktiva, meningsmotståndare och antirasister och sprider allmän rasistisk propaganda.

#P IMM.

En SD-företrädare menar att kvinnor hör hemma i vård-, omsorg- eller modebranschen i stället för i bolagsstyrelserna, där de tar platser från kompetenta män. Sverigedemokraterna har företrädare som anser det vara slöseri med samhällets resurser när unga kvinnor anmäler sexuellt ofredande till polisen eftersom "rättsväsendet, belastat som det är av den galopperande kränkthetsindustrin, hela tiden tvingas syssla med skitsaker".

#P IMM.

Och för bara några dagar sedan gick ytterligare en av partiets företrädare ut och sade att hen "VILL diskriminera muslimer", och att "ALLA är inte lika mycket värda".

#P IMM.

**Då fackliga medlemmar **och arbetare motsatte sig politikerbesök under SD:s arbetsplatsturné i våras fick de både mordhot och hot mot sig som en konsekvens av detta. Partitoppen gick då ut och menade på att de borde få sparken för att de inte ville ta emot Sverigedemokraterna på sina arbetsplatser.

#P IMM.

Vidare har Sverigedemokraterna röstat med den borgerliga regeringen nio av tio gånger i riksdagen och därigenom varit med och fört en politik som varit allt annat än lönsam för arbetstagare i Sverige.

#P IMM.

Partiet vill luckra upp lagen om anställningsskydd långt mer än andra partier och tycker att facken har en särställning de inte borde ha. Partiet har motionerat i riksdagen om att avskaffa arbetarrörelsens högtidsdag 1 maj som helgdag - för att den "har en splittrande inverkan på samhället". Och för bara ett par år sedan ville SD dessutom ta bort lagen om medbestämmande i arbetslivet - som reglerar bland annat vår rätt att tillhöra fackföreningar.

#P IMM.

**Och slutligen: **i det principprogram som Bieler, Karlsson och Sverigedemokraterna i övrigt delar redogörs det noga för vad som är svenskhet och hur invandrare ska assimilera sig för att passa in. Bland annat anses det i detta viktigt att känna lojalitet för den svenska nationen, leva efter den "svenska kulturen" och tala flytande svenska, slås det fast.

#P IMM.

I vår bransch talar vi alla världens språk, ser ut på alla möjliga sätt, älskar olika kön eller samma kön och delar och lever i alla möjliga olika kulturer. I vår fackförening tar vi ställning för detta och för vårt allas likaberättigande. Det enda som inte passar in i den bilden är Sverigedemokraternas unkna ideologi.

#P IMM.

Så till er, Paula Bieler, Mattias Karlsson och resten av ert parti, har jag bara att säga detta: medan ni ställer arbetskamrat mot arbetskamrat ställer vi oss, samlat, mot er splittrande politik och er ideologi och fortsätter kämpa för jämlikhet och för allas lika värde. Det är bara att respektera.

#P IMM.

JENNY BENGTSSON.

#P IMM.

ordförande i Hotell- och restaurangfacket Stockholm Gotland.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

