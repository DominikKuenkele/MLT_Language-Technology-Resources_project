#D IMM.

#T IMM.

Kriminalisera droger – inte missbrukare.

#P IMM.

Miljöpartiet ska inom kort besluta om nytt partiprogram. Vi vill att missbrukare ska avkriminaliseras, och att detta kan skrivas in i programmet, skriver flera miljöpartister.

#P IMM.

Vi ska hjälpa missbrukare, inte göra dem till brottslingar.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Miljöpartiet har en vision om ett narkotikafritt samhälle. Drogerna kostar samhället enorma pengar och de drabbade missbrukarna stort mänskligt lidande. All framställning, smuggling och försäljning av narkotika är och ska vara brottsligt. Däremot är det bästa sättet att få bort narkotikan inte att göra missbrukaren kriminell.

#P IMM.

Miljöpartiet är ett humanistiskt parti. Vi betraktar missbruk som en sjukdom, och missbrukare som människor med stort behov av vård. Det betyder att vi ska hjälpa dem, inte göra dem till brottslingar. Så låt oss göra det klart på en gång: Det är drogen som är kriminell och som ska bekämpas – inte missbrukaren.

#P IMM.

I 25 år har det varit förbjudet att använda narkotika i Sverige. Fram till dess var det endast innehavet och försäljningen som var olagligt. Under tiden som gått sedan 1988 har straffet skärpts och polisinsatserna ökat. Enorma skattepengar går till att sätta dit missbrukare istället för att hjälpa missbrukare till ett drogfritt liv eller att arbeta förebyggande. Modellen har varit att genom hårda straff och hårda nypor avskräcka, inte minst unga, från att knarka.

#P IMM.

Har det hjälpt? Svaret är utan tvekan Nej!.

#P IMM.

Under de senaste 25 åren har såväl produktion som missbruk av narkotika stadigt ökat. Det är lätt att se att "avskräckningsmodellen" inte fungerar. Sen är det självklart så att bara för att man avkriminaliserar missbrukaren så är inte alla problem lösta. Vi måste hantera den nya situationen på ett ansvarsfullt och genomtänkt sätt.

#P IMM.

Men Miljöpartiets hållning är att ett fängelsestraff inte har något självändamål. Vi tror på att varje människa kan utvecklas, och att missbrukaren har lättare att lämna sitt missbruk för få vård än riskera ett fängelsestraff.

#P IMM.

Och faktum kvarstår: Redan 2000 poängterade Brottsförebyggande rådet (BRÅ) att det inte finns några vetenskapliga bevis för att kriminalisering och straffskärpning får önskad effekt.

#P IMM.

FN:s narkotikakonvention instämmer och förpliktigar sina medlemsländer att kriminalisera innehav, köp och framställning av narkotiska preparat – men inte användandet. WHO är inne på samma linje, liksom FN:s chef för narkotikafrågor (UNODC), Yuri Fedotov, som har uppmanat medlemsländerna att bemöta narkotikabruk som en sjukdom och inte som ett brott.

#P IMM.

Under ett antal år drev USA sitt "War on drugs". Förutom att man grep 45 miljoner människor och att det kostat den amerikanska staten cirka en triljon (!) dollar, har man ändå inte på något sätt kommit till rätta med knarkproblemen, som istället ökar.

#P IMM.

President Obama har insett det och skrotat "War on drugs", och han, i likhet med många andra, har kommit fram till att rehabilitering och prevention är bättre vägar mot framgång.

#P IMM.

Och det är så vi också vill jobba. Förebyggande och vårdande. Med avkriminalisering, sprututbyte och metadonprogram som några delar. Såväl metadon som sprutbyte kan minska skadorna av narkotikamissbruk, och det är väl bevisat att det räddar liv och har gett många missbrukare en bättre hälsa och ett värdigt liv.

#P IMM.

Men återigen. För att få ett kontrollerat, fungerande sprututbytesprogram krävs det att missbrukaren inte ses som kriminell i samhällets ögon. Tydliga erfarenheter från dagens sprututbytesprogram och vårdcentraler visar att många missbrukare tvekar att uppsöka vården av rädsla för att betraktas som brottslingar. Genom det riskerar vi en större ohälsa och förlorade liv.

#P IMM.

Mycket snart, den 25 maj, ska Miljöpartiets partikongress besluta om nytt partiprogram. I förslaget som ligger står det inget om att avkriminalisera missbrukaren. Men än är det inte för sent.

#P IMM.

Låt oss få med i vårt nya partiprogram att vi tydligt markerar att det inte är missbrukaren som ska straffas!.

#P IMM.

JESSICA RYDELL (MP).

#P IMM.

landstingsråd, Landstinget i Kalmar län.

#P IMM.

NICKLAS ATTEFJORD (MP).

#P IMM.

ordförande i Hälso- och sjukvårdsnämnd 3, Västra Götaland.

#P IMM.

MARGARETA FRANSSON (MP).

#P IMM.

gruppledare Östergötlands läns landsting.

#P IMM.

MICHAEL ÖBERG (MP).

#P IMM.

gruppledare, Landstinget Kronoberg.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

