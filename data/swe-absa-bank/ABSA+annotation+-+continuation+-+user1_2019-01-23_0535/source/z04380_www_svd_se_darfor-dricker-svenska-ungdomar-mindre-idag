#D IMM.

#T IMM.

Därför dricker svenska ungdomar mindre idag.

#P IMM.

Det har spekulerats i om den sjunkande alkoholkonsumtionen bland 15–16-åringar har att göra med det allt större antalet individer i Sverige som är födda i, eller har minst en förälder som är född i, länder med muslimsk majoritetsbefolkning. Resultatet av studien visar att det inte går att påvisa något samband mellan invandringen från länder med muslimsk majoritetsbefolkning och den sjunkande alkoholkonsumtionen, skriver forskarna Dan-Erik Andersson och Johan Svensson.

#P IMM.

Sinnrikheten bland dagens ungdomar är säkert inte sämre än den var på vår tid, men möjligheterna för de föräldrar som vill ha koll har trots allt ökat.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Sedan år 2000 har alkoholkonsumtionen minskat bland Sveriges 15–16-åringar och andelen som uppger att de inte dricker alkohol har ökat avsevärt. Sverige är inte unikt i detta avseende utan följer här en trend med minskad konsumtion i så gott som alla Västeuropas länder.

#P IMM.

**Det har spekulerats i **vad som ligger till grund för den här stadigt minskande konsumtionen. Den går ju på tvärs mot alkoholkonsumtionen i övrigt i samhället, inte minst den generella ökningen efter Sveriges EU-inträde 1995. Ett flertal olika förklaringar har presenterats. Inte minst har det hävdats att nya fritidsvanor skulle kunna ligga bakom. I stället för att hänga vid korvkiosken eller utanför danslokaler och fritidsgårdar, under drogpåverkan, sitter de yngre tonåringarna hemma och spelar spel eller ägnar sig åt andra sociala media. Dessa "nya" aktiviteter förutsätter snarare drogfrihet än drogberusning.

#P IMM.

I anslutning till detta har det också hävdats att vuxenkontrollen blivit mer omfattande. Före mobiltelefonerna var möjligheterna betydligt sämre att hålla koll på vad de egna tonåringarna gjorde och i vilket skick vad gäller alkoholpåverkan de var. Sinnrikheten bland dagens ungdomar är säkert inte sämre än den var på vår tid, men möjligheterna för de föräldrar som vill ha koll har trots allt ökat.

#P IMM.

En del har i relation till ovanstående hävdat att ungdomar i dag "mognar" senare. Det är inte här tal om någon evolutionär förändring där puberteten kommer senare utan istället fråga om att det omgivande samhället och dess krav förändrats. På 1970- och 80-talet var det inte helt ovanligt att elever efter grundskolan valde att börja arbeta och flytta hemifrån. I dag är detta knappast möjligt. Det finns mycket få arbeten för 16-åringar och det krävs nu närmast gymnasieutbildning för att ha en chans till arbete. Fler bor kvar hemma längre och mer fokus måste riktas mot studier. Detta förstärker föräldrakontrollen och de förändrade fritidsintressena i sin tur förstärker då ett beteende som leder till lägre alkoholkonsumtion.

#P IMM.

En ytterligare faktor som framförts som förklaring till de minskade alkoholvanorna är invandringen till Sverige. Argumentet är att antalet individer som invandrat till Sverige från länder med muslimsk majoritetsbefolkning ökat och att detta påverkar konsumtionen bland unga. Från sina hemländer, eller sina föräldrars hemländer, tar individer med sig islams ofta restriktiva förhållningssätt till alkohol.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Är det då så att den successivt minskande alkoholkonsumtionen bland ungdomar i Sverige har att göra med en successiv islamisering av alkoholvanor och beteenden? För att undersöka frågan har vi bett SCB plocka fram statistik på antalet individer som är födda i länder med muslimsk majoritetsbefolkning eller har minst en förälder som är det och som är 15–16 år ung. Vi började vid 1971 och gick fram till 2013. Vi jämförde sedan detta urval med de ungdomar som uppger att de inte konsumerar alkohol under samma tid. Metoden kallas tidsserieanalys och används för att påvisa samband över tid, där vi kontrollerar för eventuella skensamband.

#P IMM.

Resultatet av studien visar att det inte går att påvisa något samband mellan å ena sidan invandringen av individer till Sverige från länder med muslimsk majoritetsbefolkning och å andra sidan sjunkande alkoholkonsumtion eller närmare bestämt den ökande andelen som uppger att de inte konsumerar alkohol bland 15–16-åringar. Således går det att med ganska stor säkerhet slå fast att den sjunkande alkoholkonsumtionen bland ungdomar i Sverige inte beror på en anpassning till muslimsk tradition.

#P IMM.

Dan-Erik Andersson.

#P IMM.

Centrum för Mellanösternstudier, Lunds universitet.

#P IMM.

Johan Svensson.

#P IMM.

Karolinska institutet.

#P IMM.

Genom att jämföra de självskattningsstudier som CAN genomfört mellan 1968 och 2012, med statistik från SCB på hur många 15–16-åringar i Sverige som är födda i, eller har minst en förälder som är född i, länder med muslimsk majoritetsbefolkning 1971–2013, har vi kunnat slå fast att det inte råder något samband mellan den sjunkande alkoholkonsumtionen bland 15–16-åringar och det allt större antalet individer som är födda i, eller har minst en förälder som är född i, länder med muslimsk majoritetsbefolkning.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

