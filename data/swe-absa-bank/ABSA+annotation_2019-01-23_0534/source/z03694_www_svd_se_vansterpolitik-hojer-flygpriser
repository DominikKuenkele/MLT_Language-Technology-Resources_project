#D IMM.

#T IMM.

Vänsterpolitik höjer flygpriser.

#P IMM.

Din chartersemester är hotad. Kostnaden för en flygstol från en mindre flygplats – exempelvis Karlstad, Växjö eller Skellefteå – riskerar att skena. Alternativt att resan helt går upp i rök. Är du boende i en ännu mindre ort så finns en god chans att din flygplats inte ens kan drivas vidare. Det försvårar givetvis om du ska flyga till en större flygplats för anslutning till en charterresa. För näringsliv, flygpendlare och turism utanför storstäderna är det givetvis ett dråpslag.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Det här kan bli verklighet inom några veckor om S, V, MP och SD följer den linje man aviserat – att återreglera marknaden för flygtrafikledning. Det innebär att enbart statliga Luftfartsverket (LFV) får flygleda, trots att vi i dag har andra aktörer som håller lika god kvalitet fast till mycket lägre pris. Flygledningen är för mindre flygplatser en väldigt stor kostnadspost och den kommer svälla rejält med bara en aktör att välja på.

#P IMM.

Dessa mindre flygplatser är oftast ägda och drivna av sin kommun. För att klara driften måste pengar tillföras från någonting annat, vilket i slutet kommer att gå ut över skolan eller sjukvården i den kommunen. Ett annat alternativ är att flygresorna blir hutlöst dyra, om flygplatsen ens överlever.

#P IMM.

Centerpartiet ser hela landet och ser detta som ett fullkomligt vanvettigt svek mot en stor del av befolkningen utanför Stockholm, Göteborg och Malmö. Det är inte hållbart att medvetet motarbeta folk bosatta i mindre svenska städers möjlighet till resande och allt vad det innebär för näringsliv och turism.

#P IMM.

S, V, MP och SD har redan drivit igenom förslaget i trafikutskottet och det mesta talar för att man avser att göra detsamma i riksdagen den 30/5. Den som är bosatt i en mindre ort bör därför vara oerhört vaksam på hur riksdagsledamöter från närområdet avser att rösta i frågan.

#P IMM.

Centerpartiet vill tydligt markera mot detta övergrepp på svensk landsbygd. Det är inte acceptabelt att driva en socialistisk ideologi så långt att man slår ut mindre orter.

#P IMM.

ANDERS ÅKESSON (C).

#P IMM.

infrastrukturpolitisk talesperson.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

