#D IMM.

#T IMM.

EU-samarbete om asyl kan avlasta Sverige.

#P IMM.

Det är just avsaknaden av ett gemensamt europeiskt asylsystem  som vållat de problem vi såg under föregående år, skriver doktoranden Jerker Karlsson i en replik.

#P IMM.

Sverigedemokratiska företrädare i Europaparlamentet och i riksdagens EU-nämnd beskriver som en nyhet en situation där svensk migrationspolitik harmonieras med EU-regleringar. Om Sverigedemokraterna författat sin artikel 1996 så hade den haft ett nyhetsvärde. Det var genom Amsterdamfördraget som EU:s medlemsländer 1997 kom överens om att harmoniera sina utlänningslagstiftningar. Den utlänningslag som i dag gäller antogs 2005 och är en direkt följd av EU anpassning för skyddsgrunder och procedurer vid handläggning av migrationsärenden.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Vi har således inom asyl- och migrationsområdet haft en fullt ut EU-anpassad lagstiftning under elva års tid och att detta är en målsättning har varit känt i nästan tjugo år. Det finns överhuvudtaget inget nytt i detta förhållande.

#P IMM.

Vad som är nytt är att EU kommissionen nu på allvar tagit upp ett av den gemensamma asylpolitikens områden som det tidigare saknats politisk vilja att ta sig an. Frågan det gäller är hur flyktingar skall fördelas solidariskt mellan medlemsländerna. Fram tills nyligen tog Sverige emot en oproportionerligt stor andel av flyktingarna. Inga av de av kommissionen föreslagna fördelningsmekanismerna skulle öka denna andel, tvärtom innebär förslaget att Sveriges andel av mottagandet krymper betydligt. Kommissionens förslag innebär också åtgärder riktade mot "asylshopping", alltså att migranter söker sig till länder med de bästa villkoren. I praktiken går förslaget ut på en kompromiss där Sverige måste sänka sin egen ambitionsnivå medan andra EU länder måste höja sin. Vi kommer då att få ett gemensamt europeiskt asylsystem där det inte är gynnsamt att välja mellan asylländer eftersom exakt samma förmåner och rättsliga garantier gäller i samtliga EU-länder. Det är just avsaknaden av ett sådant system som vållat de problem vi såg under föregående år.

#P IMM.

De länder som kommer att få ett ökat åtagande genom denna ordning är de med ett mycket begränsat flyktingmottagande och inhumana villkor. Resultatet  för Sveriges del skulle under alla omständigheter bli en lägre andel flyktingar.

#P IMM.

Frågan är ju då varför SD så högljutt motsätter sig att Sverige måste trappa ner sina ambitioner och ta emot en mindre andel av de flyktingar som anländer till Europa? Svaret är naturligtvis att om Europa enas så försvinner en av partiets paradgrenar. Det blir det utländska EU som genom internationellt samarbete undanröjer de frågor som SD vill lösa genom nationell lagstiftning.

#P IMM.

Internationell solidaritet och europeiskt samarbete realiserar således på migrationspolitikens område det den nationella chauvinisten enbart förmår pladdra om. Ironin i detta förhållande borde inte undgå någon, inte ens sverigedemokraten.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Jerker Karlsson.

#P IMM.

doktorand i etik.

#P IMM.

Redaktör: Carina StenssonBiträdande redaktör: Carl-Johan BilkenrothMejl: debatt@svd.seTelefonnummer: 08-135149Twitter: @SvDDebattFacebook: SvD Debatt.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

