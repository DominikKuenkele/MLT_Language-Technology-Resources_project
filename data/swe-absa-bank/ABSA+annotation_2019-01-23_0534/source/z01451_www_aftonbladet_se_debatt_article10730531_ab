#D IMM.

#T IMM.

Gerillans fånge i snart 4 år.

#P IMM.

Den 23 februari 2002 kidnappades den populära miljöministern och presidentkandidaten Ingrid tillsammans med sin kampanjsamordnare Clara Rojas av FARC-gerillan i Colombia, två omvittnat mycket starka och modiga kvinnor. Var Ingrid för populär? Ett hot?.

#P IMM.

Det franska TV-programmet ”Des Racines et des Ailes” gav för några år sedan en intervju med Ingrid Betancourt. Den visade en helt osminkad tjej, en fransk-colombiansk Anna Lindh; rakryggad, populär, vältalig, djupt engagerad. När presidentkandidaten Luis Carlos Gálan mördades 1989 återvände Ingrid till Colombia för att verka politiskt.

#P IMM.

Hon vågade stå för sitt motstånd mot korruptionen, knarkhandeln och applåderas av det fattiga folket.

#P IMM.

Vardagen bestod av livvakter för barnens skull, sönderskurna däck och dödshot. När hon kidnappades var hon på väg i en bil tillsammans med Clara, en chaufför samt en fransk journalist till den demilitariserade zonen Vicente del Caguán i Colombia, ett led i den då pågående presidentkampanjen, som vanns av Alvaro Uribe. Gerillan var bara intresserade av Ingrid, men Clara valde själv att följa med: ”Jag lämnar inte Ingrid”.

#P IMM.

I Colombia, ett land med komplicerade politiska förhållanden, tas cirka 3000 personer, många minderåriga, som gisslan varje år av gerillan eller paramilitären.

#P IMM.

Denna groteska ”industri” genererar cirka 15 miljoner Euro årligen. Ingrid tillhör en grupp av 60 politiska fångar som inte kan ”lösas ut”.

#P IMM.

I dag är Ingrid Colombias ”Jeanne d'Arc”, en bricka i spelet mellan FARC och regeringens högermilis.

#P IMM.

Den 23 juli 2002 vädjade hon om hjälp i en video som visades i TV, sedan har inget hörts. Kvinnorna kan ha separerats.

#P IMM.

Kampen för gisslans befrielse fortgår oförtrutet. Ingrids två tonårsbarn, Melanie och Lorenzo, bosatta i Paris, vägrar förlora hoppet.

#P IMM.

I december 2005 finns det 5?426 gisslan i Colombia, de förflyttas ständigt till nya läger i nya djungler. Ingrid har blivit de frihetsberövades ”ansikte utåt”. President Uribe har inget gjort, ”han vill inte”, för att frita gisslan.

#P IMM.

Men den 14 december kom ett oväntat utspel: Efter ett förslag från de franska, spanska och schweiziska regeringarna om frisläppande av gisslan i utbyte mot fängslade rebeller, är han beredd att diskutera med FARC vid ett möte i byn El Retiro, som då skall befrias från väpnad militär. Uribe säger att ”den colombianska regeringen accepterar detta förslag därför att vi vill förstå den ångest, den smärta och den sorg som många colombianska familjer med kidnappade medlemmar bär på”. Kan hans förändrade attityd bero på den pågående presidentkampanjen? Tidigare fick presidenten endast väljas på fyra år, detta har nu ändrats. Notera:.

#P IMM.

Näst efter Israel får Colombia det största ekonomiska bidraget från USA, pengar som främst går till militär utrustning och paramilitärens generaler. Uribe var också den ende sydamerikanske ledaren som offentligt stöttade president Bush val att invadera Irak.

#P IMM.

Vågar vi tro att den 23 februari 2006 inte behöver bli ett ”4-årsjubileum” för Ingrid Betancourt?.

#P IMM.

Christina Lindqvist (frilansskribent).

