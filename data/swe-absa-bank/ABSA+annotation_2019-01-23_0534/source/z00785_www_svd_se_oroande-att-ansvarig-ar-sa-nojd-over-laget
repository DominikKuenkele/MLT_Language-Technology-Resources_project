#D IMM.

#T IMM.

Oroande att ansvarig   
är så nöjd över läget.

#P IMM.

Jag blir oroad av att socialborgarrådet verkar så nöjd med vad som görs.Carl Öström.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Stockholms socialborgarråd Ewa Larsson (MP) har i en replik svarat på mitt debattinlägg om hemlösa i Stockholm. Tyvärr är hennes svar knappast klargörande.

#P IMM.

Ewa Larsson påstår att antalet hemlösa har minskat och redovisar siffror från 2003 och 2013 som bevis. Men om man jämför siffror måste man först kontrollera att de är jämförbara. Det verkar Larsson ha missat, mellan dessa år har både definitionen av vem som ska räknas som hemlös och mätmetoden för antalet ändrats. Hon jämför alltså äpplen med päron och glömmer dessutom att mörkertalet är mycket stort.

#P IMM.

Sanningen är att ingen egentligen vet hur många som är hemlösa men de hjälparbetare jag talar med säger att antalet verkar ha ökat, även om man inte räknar EU-migranter. Det kanske inte är så konstigt med tanke på stor bostadsbrist, neddragningar inom social- och psykvård samt den nyfattigdom som alliansregeringens politik skapat.

#P IMM.

Borgarrådet får dessutom underkänt i läsförståelse när hon påstår att jag skrivit att "pengar tas från gruppen hemlösa". Vad jag säger är att när fler får dela på en resurskaka blir det en mindre bit åt var och en.

#P IMM.

Det är en grov överdrift när Larsson påstår att "Stockholm lever upp till (tak över huvudet-) garantin varje dag". Det är enkel matematik att konstatera att drygt 200 platser på härbärge inte räcker när fler än 800 är akut hemlösa. Men överskottet kanske inte syns när staden bygger galler för platser där hemlösa sökt regnskydd. Men om borgarrådet skulle vilja göra ett besök i verkligheten finns hemlösa på pendeltåg och nattbussar, i trappuppgångar och garage samt på nattöppna snabbmatställen. Sömn är den hemlöses största bristvara.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Ewa Larsson skriver vidare att "Idag lämnar 80 procent av de som är hemlösa hemlösheten inom fyra år. Det ger en indikation på att det staden gör fungerar". Jag vet inte varifrån siffran kommer, jag hittar den bara i stadens program mot hemlöshet, utan angiven källa. Men den motsägs av Socialstyrelsens hemlöshetsrapport där 60 procent, av dem som rapporten omfattar, har varit hemlösa i mer än fyra år.

#P IMM.

Men låt oss anta att förhållandena i Stockholm är speciella, Socialstyrelsens rapport omfattar hela landet. Det finns ändå många sätt att lämna gruppen hemlösa, utan eget bostadskontrakt. Många missbrukare dör och får du ett tillfälligt andrahandskontrakt, hamnar på sjukhus, inom vård eller i fängelse räknas du inte längre som hemlös. Åren börjar ticka på nytt när detta "boende" är avslutat.

#P IMM.

Det är positivt att Ewa Larsson säger stadens ambitionsnivå ökat. Men jag blir oroad av att hon verkar så nöjd med vad som görs. Mindre snack och mer verkstad behövs och resurser måste tillföras, trots att inga hemlösa syns i stadshuset.

#P IMM.

**Jag skrev mitt ursprungliga **inlägg för att jag ser hemlösa människor fara illa. Jag ser också att spänningen ökar mellan utsatta grupper, i form av incidenter mellan EU-migranter och svenskar. Det är inte den verklighet jag vill leva i och vill inte se främlingsfientligheten öka.

#P IMM.

CARL ÖSTRÖM.

#P IMM.

journalist.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

