#D IMM.

#T IMM.

Vi välkomnar att   
V har ändrat sig.

#P IMM.

Wiwi-Anne Johansson skriver i enreplik (17 juni) tillvår artikel om delat barnbidrag att Vänsterpartiet omprövar sin syn i frågan. Vi välkomnar att Vänsterpartiet nu ser ett värde i att barnbidraget delas mellan föräldrarna vid gemensam vårdnad och växelvis boende.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

I artikeln efterfrågar Wiwi-Anne Johansson vidare att vi ska vara konsekventa och stödja individualiserad föräldraförsäkring. Till detta kan vi bara svara att vi sedan 2005 har drivit frågan om individualiserad föräldraförsäkring som den enskilt viktigaste åtgärden för att uppnå ett jämställt arbetsliv och ett jämställt familjeliv.

#P IMM.

De generösa möjligheterna att överlåta dagar i föräldraförsäkringen är obegripligt i vårt individuella skatte- och transfereringssystem. När familjer väljer fritt tar mamman ut merparten av försäkringen. För unga kvinnor som tagit ut det mesta av föräldradagarna faller det sig också lätt att gå ner i arbetstid efter föräldraledigheten. När många unga kvinnor gör liknande val sätts stämpeln "risk för hög frånvaro" i pannan på varje ung kvinna. Denna högre frånvarorisk påverkar anställningsvillkoren och bidrar starkt till att konservera löne- och inkomstskillnader mellan kvinnor och män. Att individualisera föräldraförsäkringen skulle visserligen strida mot den rådande allmänna uppfattningen om kvinnors och mäns livsuppgifter, men skulle kunna bli den hävstång som förändrar dessa normer i riktning mot ett jämställt familjeliv och ett jämställt arbetsliv.

#P IMM.

Först när föräldrar delar lika på ansvaret för barnen kan vi uppnå ett samhälle där kvinnor har samma möjligheter som män i arbetslivet och män har samma möjligheter som kvinnor till en nära kontakt med sina barn.

#P IMM.

Studier visar också att män som delar lika på föräldraledigheten är friskare och lever längre. Ett jämnt uttag av föräldradagar gynnar självklart också barnen men är även samhällsekonomiskt lönsamt. Dessa är våra huvudskäl till att S-kvinnor kommer att fortsätta driva detta som en av våra viktigaste frågor och det är positivt att vi är eniga även i denna fråga.

#P IMM.

NALIN PEKGUL.

#P IMM.

ordförande Socialdemokratiska kvinnoförbundet.

#P IMM.

CARINA OHLSSON.

#P IMM.

vice ordförande Socialdemokratiska kvinnoförbundet och riksdagsledamot.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

