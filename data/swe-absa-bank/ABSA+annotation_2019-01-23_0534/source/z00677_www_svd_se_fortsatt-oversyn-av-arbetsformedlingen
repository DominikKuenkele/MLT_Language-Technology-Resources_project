#D IMM.

#T IMM.

Fortsätt översyn av Arbetsförmedlingen.

#P IMM.

För ett år sedan tillsatte Alliansen en bred översyn av Arbetsförmedlingen – den första större översynen på 20 år. Vi kan inte stillatigande se på hur regeringen slänger detta viktiga arbete i papperskorgen, skriver Elisabeth Svantesson (M), Annika Qarlsson (C), Roger Haddad (FP) och Désirée Pethrus (KD).

#P IMM.

Vi kommer i morgon i arbetsmarknads-utskottet att föreslå att riksdagen gör ett tillkännagivande om att regeringen ska återuppta översynen.Elisabeth Svantesson, Annika Qarlsson, Roger Haddad och Désirée Pethrus.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Jobben är Sveriges största och viktigaste utmaning. Genom Alliansregeringens reformer har det blivit mer lönsamt att arbeta, enklare att anställa och trygghetssystemen ger nu fler broar och starkare drivkrafter tillbaka in på arbetsmarknaden. Över 300 000 fler jobb har växt fram sedan 2006, trots att vi gått igenom den värsta krisen sedan 1930-talet. Sverige är i dag unikt med högst arbetskraftsdeltagande och sysselsättningsgrad i hela EU, samtidigt som vi tillhör de länder som har lägst långtidsarbetslöshet. Men fortfarande finns stora utmaningar.

#P IMM.

En av de största utmaningarna inom arbetsmarknadspolitiken är att få en väl fungerande Arbetsförmedling. I dag finns det brister i effektivitet, kontroll och måluppfyllelse. Fortfarande förmedlas det för få jobb i förhållande till alla de miljarder som myndigheten förfogar över. En stor del av personalen upplever att de inte hinner med sina arbetsuppgifter och i undersökning efter undersökning hamnar Arbetsförmedlingen på jumboplats när man mäter olika myndigheters förtroende. Det är allvarligt när det gäller den kanske tyngsta myndigheten vi har i Välfärdssverige.

#P IMM.

Därför tillsatte Alliansen en bred översyn för ett år sedan – den första större översynen av Arbetsförmedlingen på 20 år. Utredningen fick dock ett abrupt slut när regeringen i dagarna meddelade att den ska avslutas, utan att redovisa någon trovärdig alternativ plan. Det är anmärkningsvärt med tanke på att man senast i regeringsförklaringen lovade att Arbetsförmedlingen ska reformeras i grunden, vilket ju kräver en genomgripande utredning. Vad blev det av det löftet?.

#P IMM.

Arbetsförmedlingen är den dominerande aktören inom svensk arbetsmarknadspolitik. En aktör som är viktig för att förbättra matchningen, vilket är centralt för att fler människor ska få jobb. Det är också en aktör som ansvarar för stora summor av skattebetalarnas pengar. Över 35 miljarder kronor är avsatta för Arbetsförmedlingen och de arbetsmarknadspolitiska programmen i år. Räknar man med att Arbetsförmedlingen också spelar en stor roll för a-kassan och aktivitetsstödets funktion talar vi nästan om den dubbla summan. Arbetsförmedlingen har också huvudansvaret för integrationen av nyanlända sedan 2010.

#P IMM.

**Utredningen hade **till syfte att lyfta på alla stenar och göra en bred översyn. Översynen omfattade både organisation och styrning, men också de arbetsmarknadspolitiska insatserna. Arbetsförmedlingens kontakter med arbetsgivare skulle analyseras, eftersom goda kontakter är en förutsättning för att förbättra matchningen. Dessutom skulle utredningen se över hur andra aktörer kan bidra till att hjälpa människor att komma i jobb.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

En bred översyn behövs och har efterfrågats av många. Arbetsmarknaden har förändrats och ser helt annorlunda ut än för tjugo år sedan. Vi står inför nya utmaningar. Fler behöver ett mer omfattande stöd från Arbetsförmedlingen än tidigare. Vi behöver en Arbetsförmedling som möter dagens arbetsmarknad och dagens arbetssökande. Svaren på hur det kan ske finns inte alltid hos politiker, därför krävs en omfattande genomlysning av experter.

#P IMM.

Vi kan inte stillatigande se på hur regeringen slänger detta viktiga arbete i papperskorgen. Därför kommer vi i morgon i arbetsmarknadsutskottet att föreslå att riksdagen gör ett tillkännagivande om att regeringen ska återuppta översynen. Det är viktigt för alla dem som är allt mer beroende av Arbetsförmedlingens hjälp för att komma tillbaka. Det är viktigt för en väl fungerande integration och inte minst för Sverige, så att fler kan komma i jobb och bidra till att stärka vår gemensamma välfärd.

#P IMM.

ELISABETH SVANTESSON (M).

#P IMM.

vice ordförande arbetsmarknadsutskottet.

#P IMM.

ANNIKA QARLSSON (C).

#P IMM.

ledamot arbetsmarknadsutskottet.

#P IMM.

ROGER HADDAD (FP).

#P IMM.

ledamot arbetsmarknadsutskottet.

#P IMM.

DÉSIRÉE PETHRUS (KD).

#P IMM.

ledamot arbetsmarknadsutskottet.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

