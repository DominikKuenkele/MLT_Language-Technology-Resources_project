#D IMM.

#T IMM.

Varför går rasister igång på våldtäkter?.

#P IMM.

DEBATT. En kvinna har blivit våldtagen. Direkt börjar människor ventilera sina rasistiska åsikter i alla forum där de ges chansen. Åsikter och spekulationer om vilka förövarna måste vara (läs: vilken etnicitet förövarna har) florerar och sprids exakt överallt. Spekulationer kring att det bara måste vara invandrare som de (läs: ”de” som i de etniska svenskarna vars grupp jag ej ingår i) så öppenhjärtigt tagit emot.

#P IMM.

Etniskt svenska män löper amok i kommentarsfält med kommentarer i stil med att det bara måste vara ”Mohammed”, ”Ahmed” och alla andra för dem typiska invandrarnamn som våldfört sig på kvinnan som enligt deras antagande är ljus och därför har ett exotiskt utseende i de antagna förövarnas ögon. 

#P IMM.

På något sätt har en mer eller mindre tvingats ”acceptera” dessa grundlösa och rent ut rasistiska antaganden om offer och förövare varje gång det publiceras artiklar om våldtäkter och andra fysiska övergrepp. Just för att de, många gånger grundlösa, antagandena är så vanligt förekommande och en inte orkar eller snarare vet bättre än att ta striden med alla som besitter dem. Men det är ändå en sak som grämer mig djupt.

#P IMM.

Att män utnyttjar kvinnors utsatthet för att stödja sin egna politiska agenda snarare än att stötta och måna om den faktiskt utsatta kvinnan och ”kvinnofrågor” är inte ett dugg förvånande – även om det är sorgligt och förargligt på en helt annan nivå. 

#P IMM.

De flesta män kan inte relatera till den våldtagna kvinnan eller kvinnors utsatthet generellt. MEN jag kan inte hjälpa att bli än mer förvånad, irriterad och arg när etniskt svenska kvinnor – likt de etniskt svenska männen i samma kommentarsfält – medvetet väljer att fokusera på vilka som kan ha begått gärningen. Detta snarare än att sätta fokus på gärningens brutalitet och den våldtagna kvinnans extrema utsatthet som individ och som kvinna, oavsett vilken etnicitet förövaren har. 

#P IMM.

Hur kan förövarnas etnicitet spela någon roll avseende en sådan brutal handling? Menar ovanstående "debattörer" på fullaste allvar att gärningen på något sätt förvärras/är brutalare om gärningsmannen är invandrare eller vill de bara få stöd för sina rasistiska antaganden?

#P IMM.

Hur icke politiskt korrekt det än må vara kan jag ändå inte hjälpa att skämmas och skrämmas mer över kvinnors förmåga att gå i gång på rasistiska debatter som följer nyhetsrapporteringen kring våldtäkter. Detta snarare än att se, stötta och visa omtanke för den utsatta individen och strukturella ojämlikheter i samhället mellan kvinnor och män. Det är snarast de som resulterar i mäns brutala fysiska och psykiska övergrepp på kvinnor. 

#P IMM.

Ett övergrepp är ett övergrepp. En våldtäkt är alltid en våldtäkt, oavsett vilken etnicitet förövaren har. Kan människor bara inse det och sluta klandra medierna för att de ”mörkar” gärningsmännens etniciteter, religiösa och/eller politiska tillhörigheter. Enligt de pressetiska reglerna ska berörda personers etnicitet, religiösa åskådning eller politiska tillhörighet inte anges så länge de ej har betydelse för sammanhanget, vilket de sällan har i ovanstående sammanhang. 

#P IMM.

På vilket sätt människor anser att dessa alltid har betydelse i medierapporteringen kring våldtäkter är för mig obegripligt. Hur blir en person mer eller mindre våldtagen beroende på förövarens etnicitet, politiska och/eller religiösa tillhörighet?

#P IMM.

Meryem Yebio, journalist och sjuksköterska

