#D IMM.

#T IMM.

SD sitter i knät på  riskkapitalbolagen.

#P IMM.

Före valet ville Sverigedemokraterna framstå som att de var emot vinster i välfärden. Men efter valet har de drivit en helt annan politik och försvarar riskkapitalisterna.

#P IMM.

Nu avslöjas att samtidigt som de gjort denna omsvängning har de haft täta möten med just de som tjänar pengar på vinstjakten. Väljarna har rätt att få veta hur de kontakterna ser ut.

#P IMM.

En stora majoritet av svenska folket vill att pengar till välfärden ska gå till just välfärd, inte till spekulanter och riskkapitalbolag. Vi vet att det blir färre personal och fler otrygga jobb i äldreomsorg och skola när pengarna ska gå till vinster. Vi vill inte att skolor och vårdcentraler ska kunna gå i konkurs. Vi vill inte att flyktingar ska bo i mögliga rum på flyktingförläggningar medan ägarna tjänar miljoner. Vi vill ha en välfärd att lita på som fördelas efter behov, inte efter lönsamhet. Valmöjligheter och olika utförare kan vi ha utan vinstjakt.

#P IMM.

I valrörelsen förra året var detta en av de stora frågorna. När SD fick frågor om vinster i välfärden stämde de ofta in kritiken. Väljarna gavs intrycket att partiet vill att pengarna inte ska försvinna till ägarnas vinster. Jimmie Åkesson har själv sagt att ”vi har gått till val på att vi vill ha en begränsning av vinstuttag i välfärden”.

#P IMM.

Särskilt tydliga i frågan var SD när det gällde skolan. På deras hemsida ligger det fortfarande kvar texter där de lovar att de tycker att ”det är oacceptabelt att skattepengar avsedda för skolundervisning slussas över till aktieutdelningar”.

#P IMM.

Efter valet förhandlade vi i Vänsterpartiet fram en överenskommelse med regeringen om att göra något åt problemen. Vi ska ta fram lagförslag som ställer krav på att överskott ska tillbaks till välfärden, samtidigt som vi satsar på kvalitet och ger seriösa alternativa utförare bra villkor. De borgerliga partierna har hela tiden försvarat riskkapitalisterna och säger till och med nej till att ta fram förslag om förbättringar. Och med sig har de nu SD. De försvarar nu precis det som de tidigare sa var oacceptabelt.

#P IMM.

SD blåste väljarna. Det är inget nytt att rasistiska och högerextrema partier driver högerpolitik som gynnar de rikaste. Se bara på Finland där SD:s kompisar Sannfinländarna gör dramatiska nedskärningar för pensionärer och angriper löntagarnas rättigheter. Men bakom SDs kovändning finns något mer. Där finns täta kontakter med just de som gör vinsterna.

#P IMM.

SD och företagens organisationer har på senare tid inlett ett nära samarbete, det har Dagens Industri avslöjat. Nu utformas viktiga delar av SD:s politik direkt av de storföretag som tjänar miljarder på välfärden. De säger själva att deras huvudmål med mötena med SD är att fortsätta få plocka pengar från skolan, vården och omsorgen. SD har glatt satt sig i deras knä. Det är en vämjelig allians.

#P IMM.

SD visar var de egentligen hör hemma. Så fort de fick chansen svek de skolbarnen, de äldre och undersköterskorna. Nu är det dags att samarbetet mellan SD och välfärdens vinstjägare dras fram i ljuset. Därför kräver jag av dig Jimmie Åkesson att du berättar.

#P IMM.

Du måste berätta om samtliga era möten och kontakter med dem som tjänar pengar på skolbarn, flyktingar och äldre. Vilka aktörer har ni träffat och vad har sagts på de mötena?.

#P IMM.

Du måste svara på vilka som ger er pengar. Det har ni hittills velat hålla hemligt. Under måndagen redovisades till exempel inte vem som gett de pengar som kommer in via partiet lokalt. Har ni fått några pengar från ägare eller välfärdsbolag som ni gynnar med er högerpolitik?.

#P IMM.

Väljarna har rätt att få veta.

#P IMM.

Jonas Sjöstedt.

#P IMM.

Partiledare Vänsterpartiet.

