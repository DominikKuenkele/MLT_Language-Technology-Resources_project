#D IMM.

#T IMM.

Nyamko Sabuni jagar islamistiska spöken.

#P IMM.

Hon är Sveriges mest meningslösa minister. Lika meningsfull som en askkopp på en motorcykel.

#P IMM.

Stackars Nyamko Sabuni.

#P IMM.

Det kan inte vara kul att vara svensk jämställdhets- och integrationsminister. Skral budget, diffusa arbetsuppgifter och ingen egentlig beslutsmakt. Hon är chef för regeringes blindtarm. Tar man bort den är det oklart om det blir någon skillnad.

#P IMM.

Men i år borde vara Nyamko Sabunis år. Hennes chans att glänsa. Sverigedemokraterna står och knackar på dörren till riksdagen.

#P IMM.

De går till val med den misslyckade integrationspolitiken som fana. De jagar islamistiska spöken, rider med höjd lans mot muslimska väderkvarnar.

#P IMM.

Sverigedemokraterna pissar i Sabunis revir, spottar på hennes dörr, utmanar henne på hemmaplan.

#P IMM.

Vem bättre att plocka upp handsken än regeringens integrationsminister?.

#P IMM.

När folkpartisten Nyamko Sabuni tillträdde 2006 lovade hon att ta en öppen debatt med Sverigedemokraterna. Den skulle nämligen "blotta deras okunskap".

#P IMM.

Då var Sverigedemokraterna ett tvåprocents-parti. Nu hänger de på låset till riksdagen.

#P IMM.

Vad väntar Sabuni på? Varför håller hon tyst? Varför tar hon inte debatten med ett främlingsfientligt parti?.

#P IMM.

Hon har däremot debatterat flitigt i TV om vikten att införa ett medborgartest på invandrare för att kvala in i Sverige.

#P IMM.

Hon talar livligt om att ställa högre krav på invandrare – hon är ju ett levande exempel på att om man bara anstränger sig så kan man förverkliga the swedish dream.

#P IMM.

Hon har hållit eldiga tal om vikten att bekämpa de islamska fundamentalisterna, som hon suggestivt kallar för "tickande bomber".

#P IMM.

Och hon studerar möjligheten att införa en avhopparservice för muslimska extremister som inte längre vill tejpa sprängmedel på magen.

#P IMM.

Det är inte så konstigt att hon inte är omtyckt bland många av Sveriges muslimer. Redan när hon tillträdde som integrationsminister skrev 36 organisationer med 80 000 medlemmar ett protestbrev mot hennes utnämning.

#P IMM.

Sabuni ville på den tiden förbjuda religiösa friskolor, införa obligatoriska gynekologundersökningar på flickor för att upptäcka eventuella könsstympningar och slöja skulle förbjudas på flickor under 15 år.

#P IMM.

Hon anklagades för att underblåsa islamofobin. Men Sabuni har ett vattentätt alibi: Hon är själv muslim.

#P IMM.

Ja, hon är muslim, svart och kvinna. Svårslaget för en integrationsminister.

#P IMM.

Det ger henne rätt att vara hårdare än alla andra. Vilket hon gärna också är.

#P IMM.

Så nu har Sveriges Condoleeza Rice gjort det igen.

#P IMM.

För två veckor sedan beställde hon av Säpo en kartläggning av den ”våldsbejakande” radikala islamismen, trots att hon själv medger att islamismen ”inte är ett stort samhällsproblem”.

#P IMM.

I dagens Sverige, med så många ömma tår, är det bara Nyamko som kan göra det. Ingen ifrågasätter om Säpo verkligen är en bra samarbetspartner för integrationsdepartementet. Ingen frågar om det inte borde vara justitiedepartementet som ber säkerhetspolisen granska en verksamhet som eventuellt utgör ett hot mot rikets säkerhet.

#P IMM.

Nyamko Sabuni kan fortsätta att driva sin gamla agenda. Att skrika med megafon åt en handfull extremister, men leka tysta leken med hundratusentals sverigedemokrater.

#P IMM.

Kanske är hon rädd att blotta att hon och Sverigedemokraterna har samma hobby: jaga islamistiska spöken.

