#D IMM.

#T IMM.

SL ska inte sprida SD:s rasistiska propaganda.

#P IMM.

Det är djupt upprörande att SL upplåter utrymme till en kampanj med avsikt att öka hatet och misstänksamheten gentemot invandrare och EU-migranter. Inte nog med att vi vardagligen möts av sexistisk reklam i kollektivtrafiken. Kommersialiseringen av det offentliga rummet har gått så långt att vi nu också tvingas exponeras för Sverigedemokraternas rasistiska propaganda.

#P IMM.

Det är inte första gången SL låter Sverigedemokraterna använda kollektivtrafiken för att slå ner på fattiga EU-migranter. Partiet har flera gånger riktat in sig på att kampanja mot vad de kallar ”det organiserade tiggeriet”, senast i valrörelsen 2014, trots att de inte har empiriskt stöd för sina utsagor och kampanjen redan då upplevdes som djupt kränkande av många resenärer. Det borde ha manat till reflektion och översyn av riktlinjerna för reklam i tunnelbanan. Istället upprepar sig historien.

#P IMM.

SL motiverar beslutet att återigen tillåta rasistisk reklam med att det inte är ett ”lagbrott”. Det visar prov på bristande ansvarskänsla och en pinsamt låg ambitionsnivå för den allmänna resetryggheten. Det stämmer att SL ska tillåta politisk reklam i tunnelbanan, men likväl borde budskapen alltid prövas mot lika människovärdes-principen. Vår gemensamma kollektivtrafik ska inte vara en plattform för rasism eller andra kränkningar.

#P IMM.

Att vara invald i Sveriges riksdag innebär inte per automatik gränslös tillgång till det offentliga rummet. Alla budskap – politiska som kommersiella – ska respektera människovärdet av hänsyn till alla som reser med SL. Detta ska självklart gälla alla partier och är inte specifikt riktat mot Sverigedemokraterna. Det som karaktäriserar Sverigedemokraterna är att det är just dem som gång på gång kränker människovärdet genom att sprida hat och lögner om olika etniska grupper.

#P IMM.

Stockholms kollektivtrafikanter betalar 790 kronor i månaden för att resa med SL – trots upprepade förseningar, trängsel och inställda avgångar. Det minsta man kan begära är att SLs resenärer får en trygg resemiljö, utan exponering för kränkande budskap. Vi kräver att den styrande minoriteten i Stockholms läns landsting gör om riktlinjerna och policyn för budskapen som tillåts i vår gemensamma kollektivtrafik. Ingen ska behöva gå ned i tunnelbanan med en klump i magen.

#P IMM.

Det höga priset på SL-kortet slår även hårt mot vanliga arbetspendlare. Att länets invånare, där andelen utländska medborgare är stor ska dubbelbestraffas med både högre priser och rasistisk propaganda är bisarr. Situationen är tragikomisk eftersom rasistiska budskap har bättre tillgång till kollektivtrafiken än de som faktiskt behöver den.

#P IMM.

Hanna Jokio,.

#P IMM.

beredningen för stora folksjukdomar (S).

#P IMM.

Robert Johansson,.

#P IMM.

andra vice ordförande kulturnämnden (S).

#P IMM.

Elinor Odeberg,.

#P IMM.

landstingsstyrelsen innovationsberedning (S).

#P IMM.

Ludvig Fahlvik,.

#P IMM.

trafikplaneberedningen (S).

#P IMM.

Alexander Petersson,.

#P IMM.

trafiknämnden (S).

#P IMM.

Streck i debatten.

#P IMM.

Det här kommentarsfältet har vi stängt. Tyvärr kan man inte läsa tidigare gjorda inlägg, en teknisk brist vi är medvetna om. /Debattredaktionen.

