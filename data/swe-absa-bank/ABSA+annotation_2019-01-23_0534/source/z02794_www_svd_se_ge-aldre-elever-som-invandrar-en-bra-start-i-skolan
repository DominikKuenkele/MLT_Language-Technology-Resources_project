#D IMM.

#T IMM.

Ge äldre elever som invandrar   
en bra start i skolan.

#P IMM.

Skolan är nästa reformområde inom integrationspolitiken. Vi måste kunna ge alla elever en bra start och tillräckliga kunskaper för framtiden, skriver Erik Ullenhag (FP).

#P IMM.

Kanske skulle en nyanländ elev gynnas av att placeras i en lägre årskurs.Erik Ullenhag.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Vi är i dag för dåliga på att ge äldre elever som invandrar rätt förutsättningar för att lyckas i skolan. Och misslyckanden i skolan ligger bakom mycket av det sociala utanförskap som vi ser som ett resultat av att unga inte får jobb.

#P IMM.

70000 elever, nästan 10 procent, i den svenska grundskolan är födda utomlands. Har du kommit till Sverige före sju års ålder har du oftast samma möjligheter att klara grundskolan som elever födda i landet. Men ju senare du kommer desto svårare blir det att lyckas. År 2010 nådde endast 63 procent av eleverna födda utomlands gymnasiebehörighet.

#P IMM.

Detta har flera orsaker. En är att barn är äldre när de kommer till Sverige. Niondeklassare som har invandrat efter skolstart har i dag i genomsnitt bara gått 4,5 år i svensk skola. År 2001 var motsvarande siffra sex år. En annan faktor är att barn på senare år har flytt från länder som inte har en fungerande skola.

#P IMM.

I budgeten har regeringen en rad åtgärder för att underlätta för invandrade elever. Under fyra år satsar vi 105 miljoner kronor för att nyanlända elever i grundskolan ska få möjlighet till utökad undervisningstid. Det motsvarar tre lektioner extra per vecka.

#P IMM.

Skolverket har också i uppdrag att under perioden 2012–2014 stödja tio skolor i de mest utsatta stadsdelarna.En pågående utredning ser även över hur mottagandet av nyanlända elever bör utformas för att dessa elever bäst ska lära sig svenska och ges stöd i ämnesundervisningen.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Men mer måste göras. Vi kan inte räkna med att en 14-åring, som varit på flykt och inte har gått i skolan på två–tre år, ska klara att lära sig språket samt få fullständiga avgångsbetyg på bara ett par år.

#P IMM.

I dag placeras nyanlända elever ofta i den årskurs där de åldersmässigt hör hemma, även om kunskapsnivån är väsentligt lägre. Kanske skulle en nyanländ elev gynnas av att placeras i en lägre årskurs. Kanske kan denna elev också behöva extra tid i skolan. Det kan handla om att skolplikten förlängs med ett år, att man får fler undervisningstimmar eller att vissa ämnen prioriteras högre än andra.

#P IMM.

Vissa skolor i invandrartäta områden har också ofta oförtjänt dåligt rykte därför att få elever lyckas få godkända betyg trots att skolan gör ett bra jobb. Därför bör statistiken rensas från sent ankomna elevers resultat för att bli mer rättvisande.

#P IMM.

För mig kommer skolan att stå i fokus för mitt arbete de kommande åren. Med en skola för alla minskar vi utanförskapet och segregationen.

#P IMM.

ERIK ULLENHAG (FP).

#P IMM.

integrationsminister.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

