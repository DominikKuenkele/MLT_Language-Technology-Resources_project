#D IMM.

#T IMM.

Meddelarskydd i privatvård.

#P IMM.

Vården toppar ofta svenskarnas förtroendelistor. Vi anförtror läkarna och sköterskorna hälsa och liv, och vi litar på att felaktigheter upptäcks och rättas till. De som slår larm om missförhållanden har därför skydd av våra grundlagar: frihet att meddela sig med journalister och andra, rätt till anonymitet, förbud mot efterforskning av källan och skydd mot repressalier.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Peter Magnusson, som uppfattade rasistiska attityder på Södertälje sjukhus, omfattas av detta grundlagsskydd men det gjorde inte Sarah Wägnert, som gav namn åt Lex Sarah. Hon arbetade för ett privat vårdföretag.

#P IMM.

Som liberaler vill vi att patienter får välja vårdgivare, personal byta arbetsgivare, och vården utvecklas genom konkurrens om idéer. Men att privata aktiebolag som utför vård kan hindra medarbetare att avslöja eventuella missförhållanden, och efter-forska vem som står bakom eventuella avslöjanden, är ett problem.

#P IMM.

Regler om affärshemligheter för konkurrensutsatta företag på en fri marknad fungerar inte i vården och välfärden som finansieras med skattepengar.

#P IMM.

Som liberaler gläds vi om grundlagsbrott som att efterforska källor i framtiden kan straffas, och över att meddelarskyddet debatteras. Våra svenska grundlagar har länge haft en alldeles för svag ställning.

#P IMM.

Till skillnad från social- ministern tror vi dock att vi måste gå längre för att säkerställa meddelarfriheten i hela vården. Vi kan inte ge valfrihetens belackare onödiga argument om att privata alternativ inskränker medarbetarnas rättigheter och indirekt äventyrar patienternas säkerhet.

#P IMM.

Vi kan själva kräva meddelarskydd i vårdavtal. I Stockholms läns landsting finns det till exempel i regelböckerna för vårdval vilket bland annat omfattar personalen på de många husläkarmottagningar som drivs av andra än landstinget. Region Skåne har nyligen skrivit in meddelarskydd i policyn för upphandlingar vilket ger exempelvis ambulanssjuksköterskor meddelarfrihet.

#P IMM.

Men krav i vårdavtal ger inte medarbetarna rättsligt skydd mot efterforskning och repressalier. Meddelarskyddet måste därför skrivas in i aktiebolags-lagen, för privata företag som utför offentlig verksamhet som annars skulle omfattas av detta grundlagsskydd. Det är också önskvärt med en obligatorisk grundutbildning för alla chefer inom landstinget om yttrandefrihetens betydelse.

#P IMM.

Den som blåser i visslan och avslöjar brister i patientsäkerheten eller problem på arbetsplatserna visar ett mod och en initiativförmåga som behövs i hela vården. Det hoppas vi att också regeringen och Göran Hägglund inser.

#P IMM.

Birgitta Rydberg (FP).

#P IMM.

Landstingsråd, Stockholm.

#P IMM.

partistyrelseledamot.

#P IMM.

Mats Persson (FP).

#P IMM.

Regionråd Skåne.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

