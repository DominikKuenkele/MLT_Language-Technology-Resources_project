#D IMM.

#T IMM.

Tyvärr har det betydelse varifrån du kommer.

#P IMM.

Eli Göndör skriver i en replik på vår granskning om att endast svenskfödda når den yttersta makten att härkomst inte kan vara grund för att påtala kompetens.

#P IMM.

Det är dessvärre precis så det är nu. I Sverige i dag så har det avgörande betydelse var du kommer ifrån. Vår granskning visar att om du inte är född i Sverige så kommer din medborgerliga rätt om lika tillträde till demokratins funktioner vara kraftigt begränsad. Enbart på grund av din härkomst. Är du å andra sidan född i Sverige så får du på grund av strukturerna i samhället betydande fördelar, på bekostnad av utrikesfödda. För hur förklaras annars att så få utrikesfödda återfinns i de poster som utgör den yttersta lagstiftande, dömande och granskande makten? Det är en insikt som är nödvändig att ha med sig i strävan efter ett rättvist samhälle.

#P IMM.

Sveriges riksdag ska vara ett tvärsnitt av svenska folket. Det betyder att medborgarna i Sverige oavsett bland annat ursprung ska kunna vara delaktiga i och representera andra i rikets styre. Men det förutsätter naturligtvis att alla har tillträde till demokratins funktioner på lika villkor också i praktiken. Annars har vi inte en fullt ut fungerande demokrati. Det är vad vår granskning visar.

#P IMM.

Vi menar, utan att förringa den egna erfarenhetens betydelse, att alla kan vara antirasister. Två vita män som vi kan skriva en debattartikel mot rasism. Men vi kan inte ha ett samhälle där makten enbart förbehålls sådana som oss. Det är en väsentlig skillnad.

#P IMM.

Kalle Larsson.

#P IMM.

Mathias Leveborn.

#P IMM.

FAKTA.

