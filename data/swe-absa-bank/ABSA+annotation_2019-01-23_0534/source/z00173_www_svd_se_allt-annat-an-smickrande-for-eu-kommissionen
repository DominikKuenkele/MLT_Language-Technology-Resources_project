#D IMM.

#T IMM.

Allt annat än smickrande för EU-kommissionen.

#P IMM.

Det finns dock inga gratisluncher, inte ens för en Tobinskatt.Urban Bäckström.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

EU-kommissionären Algirdas Šemeta argumenterar påBrännpunkt (6/2) för att Sverige inte bör motsätta sig den skatt på finansiella transaktioner som EU-kommissionen vill införa i alla medlemsländer inom EU. Han hävdar att Tobinskatten innebär en ekonomisk kostnad men att kostnaden är låg och motiverad. Han hävdar dessutom att vi kan bortse från effekten för vanliga medborgare och företag.

#P IMM.

Det finns dock inga gratisluncher, inte ens för en Tobinskatt. Självfallet är det just vanliga medborgare och företag som kommer att stå för skatten på 57 miljarder euro, motsvarande cirka 500 miljarder kronor varje år. För en löntagare i 30-årsåldern kommer pensionen att minska med cirka 5 procent. Det kan variera något beroende på hur ofta pensionsfonden placerar om för att beakta dennes ålder och de risker som uppstår över konjunkturcykeln.

#P IMM.

För företagen, inte minst de små och medelstora, kommer kostnaderna för investeringar att öka. Eftersom antalet finansiella transaktioner minskar när en skatt tas ut ökar risken för en sparare/investerare. Då stiger kravet på avkastning och för företagen innebär detta högre kostnader. Dessutom finns det en stor risk att banker och finansinstitut övervältrar hela eller delar av skatten på sina kunder.

#P IMM.

EU-kommissionens egna beräkningar över skattens effekter visar att tillväxten minskar och därmed blir det färre jobb. De offentliga intäkterna från andra skatter kommer därför att falla. I Tyskland har man gjort beräkningar om att skatteintäkterna där kan komma attfalla med så mycket som 80 miljarder euro per år. Beräkningar är naturligtvis osäkra men de belyser denna viktiga problematik.

#P IMM.

Šemeta påpekar att utformningen av Tobinskatten innebär att skatten drabbar även länder som inte går med! Denna form av extraterritoriell beskattning är speciellt allvarlig. Det är inte rimligt att utforma en skatt så att den även drabbar länder som inte ens omfattas. Detta kan gälla en trilskande medlemsstat eller ett land i en annan världsdel. Det är orimligt att sådana länder inte ska kunna ha kunder och finansiella transaktioner i Europa utan att betala andra länders skatt. Denna typ av handelshinder är allt annat än smickrande för EU-kommissionen.

#P IMM.

Till skillnad från Šemeta anser jag att Sverige har mycket att vinna på att stå utanför denna kostsamma skatt. Dessutom är det principiellt viktigt att hålla EU:s skattepolitiska agenda ren från skatter med en medveten utsträckning till länder som står utanför, vare sig de är medlemmar i EU eller inte. Det är synnerligen angeläget att regeringen inte ger efter för påtryckningar i denna fråga.

#P IMM.

URBAN BÄCKSTRÖM.

#P IMM.

vd Svenskt Näringsliv.

#P IMM.

LÄS OCKSÅ: M:Transaktionsskatt hotar tillväxten.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

