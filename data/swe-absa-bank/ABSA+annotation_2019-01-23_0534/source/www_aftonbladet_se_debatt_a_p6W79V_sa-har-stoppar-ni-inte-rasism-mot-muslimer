#D IMM.

#T IMM.

Så här stoppar ni inte rasism mot muslimer.

#P IMM.

DEBATT. I dagarna har en ny hemsida startat, islamofobi.se, som ska vara en del i bekämpandet av islamofobin i Sverige. Hemsidan är en del i regeringens nya arbete mot rasism.

#P IMM.

Kulturminister Alice Bah Kuhnke gav Myndigheten för stöd till trossamfund (SST) i uppdrag att genomföra insatser för att bekämpa rasism mot muslimer. Som en del i uppdraget ska regionala seminarier om rasism för civila samhället genomföras, särskilt muslimska församlingar och organisationer samt andra berörda aktörer, i syfte att öka benägenheten att polisanmäla brott och anmäla diskriminering riktad mot muslimer.

#P IMM.

Vi välkomnar givetvis detta mycket viktiga arbete! Islamofobin, precis som antisemitismen och andra hatbrott, är ett växande problem i Sverige som vi måste ta på största allvar. Vi är många som ser hur intoleransen ökar i vårt samhälle.

#P IMM.

Problemet är därför inte satsningen i sig, utan att man valt att samarbeta med studieförbundet Ibn Rushd, som vid flertalet tillfällen bjudit in hatpredikanter som föreläst och spridit antisemitisk propaganda, manat till jihad för att utplåna staten Israel och uttryckt hat mot homosexuella och kvinnor.

#P IMM.

En annan expert som myndigheten samarbetar med är Masoud Kamali. Samma Kamali som utsågs av dåvarande integrationsminister Mona Sahlin till regeringens utredare kring frågor som rörde diskriminering av invandrare. 

#P IMM.

Han gjorde sig då känd för att förneka hederskulturens existens och påstod att tonårstejejer som upplevde sig vara utsatta för hedersförtryck endast ville komma före i bostadskön.

#P IMM.

Det är mycket illa att en person som tidigare relativiserat hedersförtrycket och lagt ut dimridåer nu kommer tillbaka som en huvudperson i integrationsdebatten. 

#P IMM.

Kamali är en av flera experter som myndigheten nu väljer att samarbeta med. Flertalet av dom har gjort identitetspolitiken och kulturrelativismen till sitt huvudnummer. Kostnaden för regeringens satsning är 700 000 kronor och vi frågar oss om den miljöpartistiska kulturministern Alice Bah Kuhnke är nöjd med det hon får för pengarna?

#P IMM.

Det blir extra genant i sammanhanget då det knappt var ett halvår sedan kulturministern var i blåsväder kring frågan om våldsbejakande extremism. En viktig fråga som hon då hade ansvar för, som hon visade sig inte behärska och frågorna lyftes därför bort från hennes portfölj.

#P IMM.

Regeringen i allmänhet, och kulturministern i synnerhet, har inte råd med fler misslyckanden på integrationsområdet. De som kommer att få betala priset för nya tillkortakommanden är moderata muslimer som har kommit till Sverige för att leva sina liv i frihet.

#P IMM.

När människor med fundamentalistiska och extrema åsikter görs till talespersoner för alla muslimer, så kommer deras åsikter klistras på alla muslimer, vilket leder till att hatet mot muslimer ökar i stället för minskar.

#P IMM.

I en liberal demokrati ska ingen människa diskrimineras eller trakasseras och definitivt inte på grund av sin kulturella, religiösa eller etniska härkomst. I en tid när populismen växer sig allt starkare i Sverige och i övriga Europa har vi inte råd att misslyckas med de här frågorna. 

#P IMM.

All form av rasism måste bekämpas. Men det kräver en regering som har kunskap nog att navigera rätt i frågor som rör rasism och extremism.

#P IMM.

Gulan AvciChristina Örnebjär

#P IMM.

⁠ Häng med i debatten och kommentera artikeln – gilla Aftonbladet Debatt på Facebook.

#P IMM.

DEBATTÖRERNA

#P IMM.

DEBATTEN

