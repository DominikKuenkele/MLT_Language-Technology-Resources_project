#D IMM.

#T IMM.

S och M har blockerat en mer human flyktingpolitik.

#P IMM.

Det var just på grund av situationen i Somalia, som SSU beskriver väl ( 4 oktober), och flera andra viktiga frågor i migrationspolitiken, som vi hösten 2010 började förhandla med regeringen för att få till en förändring. När vår överenskommelse presenterades i våras kunde vi tydligt visa för våra väljare att en röst på MP gör en reell och rejäl skillnad i riktning mot en mer mänsklig och generös migrationspolitik.

#P IMM.

Utöver återförening för bland annat somaliska familjer kommer papperslösa och deras barn få tillgång till vård och skola, och fler få stanna i vårt land av humanitära skäl. Vi har självfallet inte fått igenom all vår politik – långt ifrån – men det förvånar mig att SSU verkar omedvetna om att ett parti som Miljöpartiet de gröna, med cirka sju procent av riksdagens ledamöter, faktiskt måste samarbeta och kompromissa för att få igenom sin politik.

#P IMM.

Alternativet till det är att stå vid sidan om och upprört skrika om hur allt borde vara, utan att förändra något i verkligheten. Vi har redan ett parti i Sveriges riksdag som mer än gärna tar på sig den rollen.

#P IMM.

Miljöpartiet har högre ambitioner än så.

#P IMM.

Vi inser att varje dag, varje timme och varje minut som somaliska familjer tvingas leva splittrade medför stor smärta. Vi skulle liksom SSU önska att vi kunde lösa detta problem i morgon, men tyvärr fungerar inte de demokratiska processerna så. Som språkrör för Grön Ungdom har jag god insyn i hur Miljöpartiets samarbete med regeringen om migration ser ut.

#P IMM.

Jag garanterar att vi kämpar hårt för att alla punkter från vårens migrationsöverenskommelse ska genomföras så snart som möjligt. När lagförslaget har tagits fram ska det ut på remiss så att myndigheter och olika organisationer kan ge sina synpunkter. Detta är extra viktigt när det handlar om beslut som kan komma att avgöra människors liv och död. Lagrådet ska yttra sig, och sedan ska regeringen skriva en proposition till riksdagen som därefter ska behandlas. Om vi kan korta ner en redan pressad tidsplan kommer vi självklart att göra det. När riksdagen sedan tagit beslutet är en ljuspunkt i sammanhanget att återföreningen kommer att kunna ske snabbt, eftersom många somaliska familjer redan har genomfört de DNA-tester som kommer att användas för att bekräfta släktskap.

#P IMM.

Länge har Moderaterna och Socialdemokraterna hindrat många viktiga förbättringar för en human migrationspolitik, och dessutom genomfört flera försämringar. Det gör mig väldigt glad att se att Grön Ungdom, Miljöpartiet och SSU är överens om att Sverige behöver en mänsklig migrationspolitik. Jag hoppas att vi tillsammans kan fortsätta driva både Moderaternas och Socialdemokraternas migrationspolitik rätt riktning. Den sparken i baken kommer de behöva.

#P IMM.

Björn Lindgren.

#P IMM.

Språkrör, Grön Ungdom.

