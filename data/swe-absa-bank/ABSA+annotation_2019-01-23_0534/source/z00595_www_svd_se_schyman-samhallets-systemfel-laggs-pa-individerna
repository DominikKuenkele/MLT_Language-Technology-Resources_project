#D IMM.

#T IMM.

Schyman: Samhällets systemfel läggs på individerna.

#P IMM.

Hur ser de socialpolitiska visionerna ut idag? Det frågar ett antal författare, forskare och sociala professioner på SvD Debatt 20/3. Jag svarar som partiledare för Feministiskt initiativ men också som före detta socialarbetare, verksam under hela 70- och 80-talet.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Jag efterlyser, precis om artikelförfattarna, socialpolitiken. Portalparagrafen i Socialtjänstlagen lyder så här: "1 § Samhällets socialtjänst skall på demokratins och solidaritetens grund främja människornas ekonomiska och sociala trygghet, jämlikhet i levnadsvillkor och aktiva deltagande i samhällslivet. ...".

#P IMM.

Texten bär en vision om att grundbulten i demokratin, alla människors lika värde, är på riktigt och att uppgiften är att se till att människor som inte av egen kraft kan hitta sin plats i samhällsgemenskapen ska få hjälp att göra det. En människosyn fjärran från det auktoritära synsätt som nu utvecklas, där utgångspunkten är misstro i stället för tilltro, kontroll i stället för tillit, repression i stället för rättvisa. Socialarbetare sliter med ständiga nedskärningar. Regeringar har kommit och gått. Sjunkande ersättningsnivåer i socialförsäkringarna har bestått. Metoder har mallats, kraven på dokumentation ökat, men tiden för det verkliga mötet, kärnan i det sociala arbetet, har stadigt minskat.

#P IMM.

Jag delar artikelns beskrivning av utvecklingen men jag vänder mig mot användandet av begreppet "halkat efter". Människor och grupper "halkar" inte efter. Människors position i samhället är en följd av strukturer, normer och värderingar som förändras. En förbisedd fråga är att socialt arbete gått från att vara ett manskodat yrke till ett kvinnokodat. När professioner feminiseras sjunker statusen, löneutvecklingen stannar av och professionens inflytande minskar. Det har fått effekter inom hela välfärdssektorn. Liksom avreglering, individualisering, kommersialisering, konkurrens och dominans. Vi är i en situation där samhälleliga systemfel görs om till individuella tillkortakommanden och här kan vi inte stanna.

#P IMM.

Visionen måste vara att socialpolitiken ska återupprättas och stärkas som profession. Komplexiteten av de maktstrukturer som finns i samhället – klass, kön, etnicitet, sexualitet, könsidentitet, funktionalitet, och så vidare – måste speglas i ett komplext socialt arbete som innefattar både socialpolitik, socialförsäkringspolitik, utbildningspolitik, migrationspolitik, bostadspolitik, kulturpolitik och kriminalpolitik.

#P IMM.

Kriminella kulturer måste raseras. Forskning visar att det görs bäst med väl fungerande förskolor, skolor, fritidshem, en inkluderande arbetsmarknad och tillgång till bostäder för alla. Tuffare tag från polisens kan i bästa fall vara ett komplement, men kan också vara direkt kontraproduktivt om man inte hanterar kriminalitetens orsaker. Polisen har en central roll och gör skillnad till det bättre först när de har förståelse för, och en relation med, området de arbetar i. Då vågar folk gå till polisen med sina problem.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Varje förskollärare eller barnskötare ser snabbt vilka barn som behöver stöd, varje lärare ser tidigt vilka elever som behöver stöd, varje socialarbetare kan i nära samarbete med brukare lägga upp bra planer för vägen framåt. Men då måste resurser fördelas på ett annat sätt än nu. Skola i stället för stridsvagnar. Kultur i stället för luftvärnskanoner. Social kompetens i stället för kapprustning.

#P IMM.

Feministiskt initiativ har ett omfattande program för en stärkt välfärd. Några av de åtgärder vi vill se är:.

#P IMM.

• Avgiftsfri förskola med mindre grupper än idag.

#P IMM.

• Skola med mindre klasser, fler lärare, ökad elevhälsa och stor satsning på obligatorisk sex-, samlevnads och samtyckesundervisning.

#P IMM.

• Avgiftsfri fritids för alla barn, med utbildad personal och rimligt elevantal.

#P IMM.

• Avgiftsfri Kulturskola i varje kommun.

#P IMM.

• Sociala insatsteam i socioekonomisk missgynnade områden.

#P IMM.

• Närpolis och mentorsprogram mot våld.

#P IMM.

• Förstärkt arbete mot narkotika och kriminalitet.

#P IMM.

• Högre löner och trygga anställningar inom hela välfärdssektorn.

#P IMM.

• Stärkt social barnvård och kortare köer till psykiatrin för barn och unga.

#P IMM.

• Återinför allmännyttan som prispressare genom statligt stöd till bostadsbyggande.

#P IMM.

Gudrun Schyman partiledare, Feministiskt initiativ.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

