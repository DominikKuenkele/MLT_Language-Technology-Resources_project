#D IMM.

#T IMM.

Utöya en väckarklocka också för Sverige.

#P IMM.

Terrordåden i Norge bör bli en väckarklocka också för oss i Sverige. Demokratin behöver stärkas, och lagstiftningen förändras så att skolor släpper in de politiska ungdomsförbunden. Det skriver en rad socialdemokrater som står bakom en svensk Utöyakommitté.

#P IMM.

Ett decennium efter attacken mot World Trade Center tvingades Skandinavien att uppleva ett eget terrortrauma på Utöya. Händelserna på Utöya lämnade ingen oberörd och kommer att påverka oss alla under lång tid framöver. Tydligast kommer det självklart att förändra Norge, där sorgen över alla förlorade så påtagligt präglar vardagen för de drabbade. Attackens omfattning blir förfärande tydlig när man tänker på hur många vänner som saknas i AUF, den politiska ungdomsorganisationen som attackerades. Men också i hela Skandinavien påverkar attacken vår tidigare så trygga självbild. Om vi vill värna vår demokrati, är det därför dags för oss i Sverige att dra slutsatser från attacken.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

AUF drabbades oerhört hårt av attacken mot Utöya. Inget politiskt ungdomsförbund vi känner till har fått genomlida en sådan enskild massaker mot sina medlemmar. Det finns alltid en risk att ett sådant angrepp påverkar människors vilja till engagemang i en negativ riktning. Detta i sin tur hotar demokratin. Av den anledningen finns det ett särskilt allmänintresse att just nu, som slutsats efter Utöyaattacken, genomföra särskilda satsningar för att värna ungas vilja till engagemang i demokratiska politiska organisationer.

#P IMM.

AUF har startat en insamling där målet är att "ta tillbaka Utöya som ett ställe där ungdomar kan mötas för politiska diskussioner och åter bli en plats för engagemang och glädje." Så skriver AUF på sin hemsida. Vi vill bidra till att detta blir verklighet. Så hedrar vi minnet av de omkomna. Vi vill också att AUF ska få möjlighet att bygga ett minnesmärke för offren. Därför anordnar vi en svensk insamling till Utöya med just dessa syften. Vår insamling finns på SSU:s hemsida. Alla som vill, oavsett partitillhörighet får gärna bidra.

#P IMM.

Attacken mot Utöya drabbade inte bara Norge, utan också hela nordiska självbilden skadades. Vi fick vårt eget World Trade Center. Terrorattentat och mord på politiker, förändrar samhällen, det kommer vi inte ifrån. Ingen kan exempelvis säkert veta hur den politiska utvecklingen sett ut i Sverige om Anna Lindh inte hade mördats. Vi kan därför inte förneka att vårt samhälle kommer att påverkas, däremot kan vi välja att försöka styra förändringens riktning. Vi kan som Jens Stoltenberg sa "förstå att samhället för alltid förändras, men låta det leda till ökat engagemang och ökad delaktighet". Gärningsmannen angrep unga i syfte att skapa rädsla och påverka den politiska dagordningen. Låt oss bevisa att han misslyckats genom att istället vägledas av motsatta positiva krafter. Vi inspireras alla av AUF:aren som efter massakern uttryckte "om en man kan visa så mycket hat, tänk då hur mycket kärlek alla andra kan visa".

#P IMM.

Sverige är en demokrati som bygger på människors engagemang. Vår styrka har varit förmågan att locka flertalet att bidra med sin kunskap och sina erfarenheter till samhällsbygget. Det är delaktigheten som byggt vårt land så framstående.

#P IMM.

Vi oroas därför över att vi under många år har tvingats konstatera att vår demokrati har avlövats folkets engagemang. De politiska församlingarna blir allt äldre, partierna mindre i storlek och främlingsfientliga krafter har vunnit mark. Sverige har länge haft behov av att stärka det politiska engagemanget.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Flera politiska ungdomsförbund arbetar mycket hårt för att öka antalet engagerade, och de flesta lyckas också öka sitt medlemsantal, men de arbetar motströms i ett allt mer stängt klimat. Många skolor stänger dörren för ungdomsförbunden, antingen genom totalt besöksförbud eller också genom allt strängare regler kring hur besöken ska gå till. Arbetsplatser har på samma sätt också allt svårare att anordna politiska träffar. Demokratin har allt mer blivit en angelägenhet för de redan engagerade.

#P IMM.

Låt därför Utöya bli en väckarklocka också för oss i Sverige. Låt oss stärka demokratin. Förändra lagstiftningen så att skolorna släpper in politiken och debatten i klassrummen. Genomför samtidigt en nationell satsning för delaktighet och demokrati, där skolor i hela landet deltar.

#P IMM.

Vuxenvärlden måste stötta viljan till engagemang. Motsatsen riskerar leda till att våldsverkare vinner mark. Det är ett allmänintresse att AUF tar sig tillbaka till Utöya. Det är en seger för demokrater också i Sverige när det första lägret, eller konferensen anordnas efter attacken.

#P IMM.

Den svenska Utöyakommitten:.

#P IMM.

JYTTE GUTELAND.

#P IMM.

INGVAR CARLSSON.

#P IMM.

BOSSE RINGHOLM.

#P IMM.

LARS ENGKVIST.

#P IMM.

JAN NYGREN.

#P IMM.

KARL-PETTER THORWALDSSON.

#P IMM.

NIKLAS NORDSTRÖM.

#P IMM.

MIKAEL DAMBERG.

#P IMM.

ARDALAN SHEKARABI.

#P IMM.

ANNA SJÖDIN.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

