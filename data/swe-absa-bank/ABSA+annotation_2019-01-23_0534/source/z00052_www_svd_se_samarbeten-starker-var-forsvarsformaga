#D IMM.

#T IMM.

Samarbeten stärker   
vår försvarsförmåga.

#P IMM.

I dagarna övar Sverige luftförsvar över Island tillsammans med Norge och Finland. Den här typen av samarbeten bidrar till fördjupad integration och solidaritet mellan våra länder. Det skriver ministrarna Carl Bildt och Karin Enström.

#P IMM.

Det nordiska försvarssamarbetet är inte ett självständigt säkerhetspolitiskt alternativ, utan ska ses som ett komplement till andra organisationer.Carl Bildt och Karin Enström.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Sverige bygger säkerhet tillsammans med andra. Våra samarbeten är också en förutsättning för att vi ska kunna bidra till internationell fred och säkerhet. Det gör vi genom att vara aktiva medlemmar i den Europeiska Unionen och i FN och som partner till Nato. Men vi gör det också genom ett långt och nära samarbete med våra nordiska grannar.

#P IMM.

Dessa samarbeten är viktiga för Sveriges möjligheter att driva en aktiv utrikes- och säkerhetspolitik. Våra samarbeten stärker även vår försvarsförmåga.

#P IMM.

Dagens värld är på ett helt annat sätt än tidigare präglad av handel, utbyte och därigenom ömsesidiga beroenden. Därför bygger vi säkerhet tillsammans med andra. Vi gör det genom vår solidaritetsförklaring utifrån tre grundläggande principer:.

#P IMM.

• Sverige kommer inte att förhålla sig passivt om en katastrof eller angrepp skulle drabba ett annat nordiskt land eller EU-land.

#P IMM.

• Vi förväntar oss att dessa länder agerar på ett motsvarande sätt om Sverige skulle drabbas.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

• Sverige ska kunna ge och ta emot militärt stöd.

#P IMM.

Sedan flera år övar de svenska, finska och norska luftstridskrafterna regelbundet med varandra över gränserna i norr. Övningsverksamheten är ett kostnadseffektivt och flexibelt sätt att höja den operativa förmågan. Nu kommer svenska Gripenplan tillsammans med Finland och Norge att öva luftrumsövervakning över Island. Därigenom ökar det svenska flygvapnet sin operativa förmåga på ett sätt som inte går att uppnå med enbart nationella övningar.

#P IMM.

Övningen inleddes den 3 februari och pågår i nästan tre veckor. Sverige bidrar med en personalstyrka om cika 100 personer, sju Gripenflygplan och ett lufttankningsflygplan. Utgångspunkten för övningen är militärbasen i Keflavik. Själva övervakningsuppdraget hör till Nato och utförs under den aktuella perioden av Norge. Genom att delta i övningen stärker vi förmågan att ge och ta emot stöd, vi stärker insatsförmågan och personalen får träning i internationell miljö tillsammans med nordiska kollegor och Nato-länder som USA och Nederländerna.

#P IMM.

Genom avtalet om "gränsöverskridande övning" (Cross Border Training) har det svenska flygvapnet stor vana att öva med våra nordiska grannländer. Cross Border Training bedrivs kontinuerligt som en del av förbandsuppbyggnaden. Regeringen har beslutat om stående tillträde för de nordiska länderna vid gemensamma övningar inom Cross Border Training. Detta för att ge större flexibilitet i planeringen. Övningarna bidrar till att stärka vår förmåga att samverka med andra länder både vid planering och genomförande.

#P IMM.

Deltagandet i Iceland Air Meet stärker det försvarspolitiska samarbetet inom Norden och med Nato. Det har i förväg diskuterats huruvida det handlar om en nordisk övning eller en Nato-övning. För oss representerar denna typ av övning den nya modell för övningar, insatser och förmågesamarbeten som har kommit att utvecklas de senaste åren. Där överlappar, snarare än konkurrerar, organisationer.

#P IMM.

Ur militärt perspektiv påminner Islandsövningen om Cross Border Training. Men den sker i en på flera sätt ny kontext. Miljön är ny, 200 mil från svensk-finsk-norska gränser. Och övningen sker parallellt med att en av de deltagande länderna står för den faktiska luftrumsövervakningen över Island, det vill säga har skarpt beredskapsansvar.

#P IMM.

I december i år antog de nordiska försvarsministrarna en vision för det nordiska försvarspolitiska samarbetet. Den övergripande ambitionen med utvecklat samarbete är ett smart utnyttjande av våra resurser och bredd i den militära förmågan. Samtidigt sker samarbetet inom gränserna för de olika ländernas säkerhetspolitiska vägval. Det nordiska försvarssamarbetet är inte ett självständigt säkerhetspolitiskt alternativ, utan ska ses som ett komplement till andra organisationer.

#P IMM.

De svenska förband som deltar i Iceland Air Meet är välutbildade, professionella och välövade. Våra förband, materiel och utrustning håller hög kvalitet oavsett det gäller nationell beredskap, multinationella övningar och internationella insatser som den i Libyen 2011.

#P IMM.

Det nordiska samarbetet stärks ytterligare av att vi på detta sätt tillsammans med Norge och Finland övar luftförsvar över Island. Det bidrar till fördjupad integration och solidaritet mellan våra länder.

#P IMM.

KARIN ENSTRÖM (M).

#P IMM.

försvarsminister.

#P IMM.

CARL BILDT (M).

#P IMM.

utrikesminister.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

