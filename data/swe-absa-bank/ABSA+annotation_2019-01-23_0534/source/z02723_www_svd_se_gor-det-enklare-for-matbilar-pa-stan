#D IMM.

#T IMM.

Gör det enklare för matbilar på stan.

#P IMM.

Food Trucks har kommit till Stockholm för att stanna. Nu hotar dock kraftigt höjda avgifter stoppa detta initiativ, skriver Maria Rankka och Nidal Kersh inför beslut i Stockholm trafiknämnd på torsdagen.

#P IMM.

Ett ökat egenföretagande är en viktig pusselbit i kampen mot arbetslösheten.Maria Rankka och Nidal Kersh.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Från april nästa år är det grönt ljus för Food Trucks i Stockholm. Staden har glädjande beslutat att Food Trucks är här för att stanna efter en tvåårig försöksperiod. Ett försök som Handelskammaren, tillsammans med organisationen Street Food Stockholm, drev fram. Men den nya och omotiverat höga avgiften för tillstånd, en i stort sett förbjuden stadskärna att sälja mat i samt en utökning av serveringstiden som är i snålaste laget, kan leda till att utvecklingen framöver stagnerar.

#P IMM.

Människor i Stockholm kan även i fortsättningen mötas över en vietnamesisk macka med koriander, sumak kyckling med tabboulli, en Pulled Pork Sandwich eller hembakade banana bread och caramel slice, något som på allvar sätter Stockholm på kartan som matdestination.

#P IMM.

Food Trucks fungerar som en dynamisk symbol som ger nya influenser, inspiration och förhoppningsvis en mer levande och attraktiv stad för både invånare och turister. Food Truck-mat har dessutom blivit den nya affärslunchen; roligare än matlådan, intressant, ett varierat utbud och den utgör en social aspekt. Food Trucks är en "snackis" som man gärna diskuterar med kollegorna.

#P IMM.

Så här långt under den tvååriga försöksperioden har cirka 800 arbetstillfällen skapats.  Cirka 30 procent av dem som driver eller arbetar i matbilarna är tjejer och 50 procent av matbilarna ägs eller drivs av någon eller några med utländsk härkomst. Food Trucks befäster därmed en viktig roll i den urbana ekonomin som en främjare för entreprenörskap som skapar sysselsättning och ekonomisk tillväxt.

#P IMM.

En permanentning av Food Trucks från och med april nästa år öppnar möjligheter för de entreprenörer som ännu inte vågat ta steget under försöksperioden. Ett ökat egenföretagande är en viktig pusselbit i kampen mot arbetslösheten. Det är viktigt för Stockholms attraktivitet att denna bransch kan utvecklas och vi ser gärna ett stort antal Food Truck-entreprenörer på våra gator i alla delar av staden. För att underlätta en fortsatt positiv utveckling av Food Truck-marknaden måste några av de nya förslagen i regelverket förändras.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

1. Sänk den omotiverat dyra höjningen av tillståndet.

#P IMM.

Avgiften för nyttoparkeringstillståndet höjs med det nya förslaget, från 12 000 kronor per år till 30 000 kronor per år. En chockhöjning på 150 procent. En av de positiva sakerna med Food Trucks är just att ingångströskeln för att starta en egen verksamhet är mycket lägre än att till exempel starta ett kafé eller en restaurang. I restaurangbranschen är det små marginaler och matbilarna har även andra omkostnader, bland annat kostnaden för bilen. En alltför hög tillståndskostnad per år kan ha en negativ inverkan på de redan etablerade, samt hämma nyetableringar.

#P IMM.

2. Fler tillåtna uppställningsplatser i city.

#P IMM.

I stort sett hela citykärnan är i dag låst för Food Trucks. Reglerna kring var Food Trucks får stå måste luckras upp och fler platser måste möjliggöras i Stockholms innerstad. I dagsläget finns cirka 40 stycken aktiva Food Trucks. Om en ökning sker upp till de sammanlagt 100 tillstånd som finns tillgängliga blir det trångt om inte fler platser öppnas upp i city. Trafikkontoret bör inventera gatusträckor, torg, gågator, parker och kajer som kan användas för uppställningsplatser. Den satsning som gjordes under sommaren på Food Trucks på Brunkebergstorg är ett utmärkt exempel på ett kreativt sätt att använda en offentlig plats att stå på, och där Food Truck-verksamheten har fungerat mycket bra och gett liv till platsen.

#P IMM.

3. Utöka den tillåtna serveringstiden.

#P IMM.

I det nya förslaget får Food Trucks tillstånd att stå tre timmar på varje plats istället för dagens två timmar. Serveringstiden utökas också att gälla från 06.00 fram till midnatt, vilket inte gör någon större skillnad gentemot dagsläget. Vi anser att serveringstiden bör gälla dygnet runt för att möjliggöra för matbilarna att nå andra målgrupper. I Stockholm är nattklubbsklustret i stort sett samlat kring Stureplan. Avsaknaden av nattöppna restauranger i området, förutom ett fåtal snabbmatsställen skapar kaos bland de nattmatshungriga på väg hem efter klubbesöket. I området saknas dessutom "7-eleven"-liknande butiker med generösa öppettider för dem som arbetar sent på kvällen eller natten, men även för klubbpubliken. Matförsäljning skapar knappast problem. Tvärtom skapar det en god stämning.

#P IMM.

Food Trucks är en internationell trend och något som varje storstad med självaktning har. Det handlar inte bara om ett utökat utbud av mat. Det handlar också om något så viktigt som sänkta trösklar för entreprenörer samt om integration. Låt därför inte en omotiverat hög avgift för tillstånd, för få tillåtna uppställningsplatser i city samt en snålt tilltagen serveringstid, sätta käppar i hjulen för Food Trucks och utvecklingen av dess verksamheter.

#P IMM.

MARIA RANKKA.

#P IMM.

vd Stockholms Handelskammare.

#P IMM.

NIDAL KERSH.

#P IMM.

Street Food Stockholm.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

