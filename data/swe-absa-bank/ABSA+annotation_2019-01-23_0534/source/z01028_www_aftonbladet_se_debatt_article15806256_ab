#D IMM.

#T IMM.

Mona Sahlin: Vänj dig vid det moderna Sverige, Ekeroth.

#P IMM.

Ibland får jag frågan om vilket beslut jag är mest stolt över att ha varit med och jobbat fram.Ett av dem är dubbelt medborgarskap.Det känns så rätt och var dessutom kontroversiellt när det kom. Bland rasisterna. Som inte tyckte att det gick att förena tanken på att vara "riktig svensk" med att vara medborgare i ett annat land.

#P IMM.

Så när jag i dag läste om Kent Ekeroths förslag att undersöka vilka riksdagsledamöter som har dubbelt medborgarskap känner jag en sån vrede. Men också beslutsamhet.Kent Ekeroth visar återigen vad som döljer sig bakom hans illasittande kostym.En riktig rasist som inte har förändrat sig ett dugg. En företrädare för ett parti som ännu en gång visar att den egna historiken fortfarande är dess framtid. Rasister. Varken mer eller mindre.

#P IMM.

Att inte förstå att man kan älska mer än ett land. Att inte begripa att ursprung och framtid hör ihop för oss alla. Att inte se hur flyktingar världen över förenar de länder de kom från med det land de lever i.Att nationaliteter blandas och blir den nya världens medborgare.Det är en ynklig, farlig, rasistisk och hopplöst föråldrad inställning som Kent Ekeroth ännu en gång ger uttryck för.

#P IMM.

Som demokratiminister minns jag stoltheten när jag gick till riksdagen med förslaget om dubbelt medborgarskap.Jag minns glädjetårarna från många jag mötte, som nu slapp välja bort en del av sin identitet. Jag vet att de älskar det Sverige vi lever i, långt mera omsorgsfullt än vad Kent Ekeroth någonsin kan göra.I USA har jag i dag ett barnbarn. Född av min dotter, vars far är chilensk flykting i Sverige. Den lilla flickan kommer att vara både amerikansk och svensk medborgare. Hon är ett uttryck för framtiden.Så vänj dej vid det Kent Ekeroth.Sverige är för alltid förändrat. Lojalitet och kärlek till ett land byggs på annat än "ren ras och äkta svensk".Det byggs på respekten för demokrati och behandlande av olikheter med respekt och gillande.Men....det lär du aldrig förstå.

#P IMM.

Mona Sahlin.

#P IMM.

fd ordförande för Socialdemokraterna.

