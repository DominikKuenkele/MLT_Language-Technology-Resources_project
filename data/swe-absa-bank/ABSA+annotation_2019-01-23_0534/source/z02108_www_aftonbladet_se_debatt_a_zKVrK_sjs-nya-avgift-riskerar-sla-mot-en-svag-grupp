#D IMM.

#T IMM.

SJ:s nya avgift riskerar slå mot en svag grupp.

#P IMM.

SLUTREPLIK. 100 kronor i avgift per biljettköp via telefon, serviceställen eller ombud är en oskäligt hög summa – oavsett ålder. Många äldre letar dessutom billiga biljetter, då kan SJ:s nya avgift utgöra 30–50 procent av biljettens pris, orimligt!.

#P IMM.

SJ försöker sen jämföra sig med flyget. Men flygbolagen har generösare telefonöppettider i jämförelse med SJ:s telefontid på vardagar kl 8–17. Flygbolagen är till stor del privatägda, medan SJ är 100 procent statligt ägt. Därtill har SJ nästintill monopol på tågresor i Sverige. Då bör man arbeta inkluderande.

#P IMM.

I regeringens ägarpolicy för statliga bolag står bland annat: det ska säkerställas att missbruk av denna särställning motverkas och att skäliga villkor i förhållande till kunder ska tillämpas. Något för SJ att ta till sig.

#P IMM.

I sin replik utelämnar SJ de människor som saknar internet och antyder att de är obetydliga. I åldersgruppen fyllda 75 år har endast hälften tillgång till internet och var fjärde hamnar under EU-gränsen för risk för fattigdom. SJ:s nya avgift riskerar att slå mot en svag grupp.

#P IMM.

Vi har framfört en ursäkt till SJ då vissa banker - inte alla - kräver mobilt bank-id vid webbköp. Men det är väl SJ själva som bett bankerna om denna säkerhetsnivå, utan att då tänka på eventuella utestängande effekter?.

#P IMM.

Köp av tågresor bör varken försvåras ur tillgänglighetssynpunkt eller bli dyrare endast beroende på vilket betalningsalternativ man själv föredrar. SJ:s bör avskaffa sin nya avgift.

#P IMM.

Christina Rogestam,förbundsordförande SPF Seniorerna.

#P IMM.

Häng med i debatten – följ  Debatt på Facebook.

