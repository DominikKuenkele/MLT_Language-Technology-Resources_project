#D IMM.

#T IMM.

Decimera hotet från den radikala islamismen.

#P IMM.

Vi kan inte acceptera att religiösa fanatiker lurar barn i svenska förorter att bege sig till Afrika eller annorstädes och utnyttjas på grövsta tänkbara sätt. Det måste stoppas. I första hand för barnens skull, men också för att decimera det hot den radikala islamismen och terrorismen utgör i världen. Det skriver Amir Adan, moderat riksdagsledamot.

#P IMM.

Det sprids just nu en ny islamistisk propagandafilm från Somalia. I den uppmanar en ung svensk mörkhyad man, på utmärkt svenska, att fler ska göra som han och komma till Somalia för att "göra jihad". Dessutom hotar den unge mannen konstnären Lars Vilks och uppviglar till mord. Det är en vämjelig film som pekar på mycket ett allvarligt problem: den extrema islamismen.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Det är viktigt att betona att det är fråga om extremism och inget annat. Bara att använda begreppet jihad som synonymt för terrorism innebär en extrem tolkning av islam. Jihad innebär egentligen inget mer än strävan efter det goda. Att sedan överhuvudtaget vilja mörda för en smädande teckning är rent vansinne.

#P IMM.

Den unge mannen i filmen, eller pojken om man så vill, har uppenbarligen vuxit upp i Sverige, men vilseletts och indoktrinerats av religiösa fundamentalister. Det är ovanligt, men tyvärr inte unikt. Således är det ett allvarligt problem som måste tas på största allvar.

#P IMM.

Vi kan inte acceptera att religiösa fanatiker lurar barn i svenska förorter att bege sig till Afrika eller annorstädes och utnyttjas på grövsta tänkbara sätt. Det måste stoppas. I första hand för barnens skull, men också för att decimera det hot den radikala islamismen och terrorismen utgör i världen.

#P IMM.

Som ung man med ursprung från Somalia, med släkt och vänner i Stockholms förorter, är detta inte något obegripligt eller avlägset, utan i allra högsta grad nära och verkligt. Det är viktigt att även andra, utan samma närhet, förstår och erkänner problemet. Men det är lika viktigt att inte överdriva. Den religiösa fundamentalismen är marginaliserad, liksom nazismen eller extremvänstern. Men den är ett problem, och liksom politisk extremism är den mycket farlig.

#P IMM.

Sverige ska vara ett öppet och tolerant land där yttrande- och religionsfrihet respekteras. Det är grundlagsfästa värden och rättigheter. Vi kan därför inte bekämpa detta problem med förbud mot åsikter eller på andra sätt inskränka människors friheter. Det skulle inte göra oss bättre än de extremister vi vill motarbeta.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Men vi står inte handfallna, vi kan bekämpa extremism, och mycket finns att vinna på att angripa roten till problemet, nämligen värderingar. I grund och botten frodas extremism helt enkelt av värderingar, verklighetsuppfattning och moral. Det är genom att övertala och övertyga om värderingar, uppfattningar om rätt och fel, gott och ont, som extremister vinner anhängare.

#P IMM.

Den unge mannen i filmen var fylld av värderingar som han inte föddes med, utan som han fått av någon. I brist på bättre värderingar, förnuft och perspektiv kan vem som helst bli extremist, oavsett om det handlar om radikal islamism, rasism eller vänsterextremism. Det har också sagts att allt som krävs för ondskans framgång är att goda människor förblir tysta. Historien har gett talesättet rätt.

#P IMM.

Det är således värderingar vi måste angripa – och försvara. För detta krävs ansvarstagande från alla delar i samhället; skolor, kommuner, föreningar, journalister, bloggare, föräldrar och alla andra vuxna som har kontakt med barn och ungdomar. Vi måste alla stå upp för demokrati, yttrandefrihet, tolerans och sunda värderingar.

#P IMM.

Kampen mot extremism måste vinnas gemensamt och i vardagen. Vi måste ständigt och alltid ta ställning för sunda värderingar. I klassrummet, på ungdomsgården, i församlingen, vid köksbordet, på bussen, på internet, på TV och i tidningarna. Det skulle inte bara kunna rädda ungdomar från att vilseledas av extremister och terrorister, det skulle även i allmänhet bidra till ett mer tolerant och sammanhållet Sverige.

#P IMM.

AMIR ADAN.

#P IMM.

moderat riksdagsledamot.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

