#D IMM.

#T IMM.

Någon annans ansvar....

#P IMM.

Vem tar ansvar för välfärdens misslyckande? Jag undrar. I dag frågar handikappade Christina här på debattsidan (i papperstidningen, webbredaktionens anmärkning) om vi inte borde sluta hymla och ge gamla och sjuka rätten till sin egen död om vi inte har råd att vårda dem på ett bra sätt. Det är brutala och uppgivna ord som jag önskar vi slapp se i Välfärdssverige.

#P IMM.

Men desperationen ökar när makten inte förmår lösa problemen och absolut inte förmår att ta ansvar.

#P IMM.

Ta det senaste fallet av vanvård som inträffade i Uppsala. Det var socialdemokratiska politiker som ansvarade för upphandlingen. Nu ska de utreda fallet och kanske säga upp avtalet.

#P IMM.

Till vad nytta? Den gamle sjuke mannen är redan död. Slutsatsen är att från kommunen finns ingen ansvarig.

#P IMM.

Företaget Attendo Care svär sig också fritt från ansvar. Vanvården berodde inte på att de har för lite personal, hävdar vice vd Margareta Nyström: "Nej, min fulla övertygelse är att kvaliteten på omvårdnaden inte har med antalet personer att göra utan med vilka personer som utför den", konstaterar hon.

#P IMM.

Ansvariga för den gamle sjuke mannens vanvård måste då vara de på golvet! Det är kanske detta som kallas delegerat ansvar? Inte högre lön, ingen rätt att bestämma - men hela skulden.

#P IMM.

Lotta Gröning.

