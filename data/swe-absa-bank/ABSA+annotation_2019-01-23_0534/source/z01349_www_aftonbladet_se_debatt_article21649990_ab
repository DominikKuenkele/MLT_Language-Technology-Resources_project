#D IMM.

#T IMM.

Regeringen driver  Alliansens politik.

#P IMM.

Under fredagen meddelades innehållet i den migrationspolitiska överenskommelsen mellan regeringen och allianspartierna. Överenskommelsen sägs syfta till att Sverige ska kunna fortsätta ta emot människor som flyr för sina liv. Från socialdemokratiskt håll borde utgångspunkten för sådana förhandlingar vara att nå en överenskommelse som skulle ge bättre förutsättningar för ett generöst och humant mottagande av människor på flykt. Ett orubbligt villkor borde vara att ge människor som förlorat allt goda möjligheter att bygga ett nytt liv i Sverige – en socialdemokratisk flyktingpolitik på solidarisk grund.

#P IMM.

Resultatet är i stället ett antal borgerliga förslag, som inte kommer att bidra till ett förbättrat flyktingmottagande men däremot spela rasistiska intressen i händerna.

#P IMM.

Uppgörelsen innebär bland annat att permanenta uppehållstillstånd inte längre kommer att vara huvudregel för personer som får asyl i Sverige. Istället övergår man till tillfälliga uppehållstillstånd. För den som beviljats asyl medför detta otrygghet och osäkerhet inför framtiden, och det kommer att utgöra ett stort hinder för ett jämlikt deltagande i samhällslivet.

#P IMM.

Därtill ska möjligheten att beviljas permanent uppehållstillstånd, när det tillfälliga gått ut, kompletteras med ett så kallat försörjningskrav. De som når upp till en viss inkomst kommer att få lov att stanna utan att de behöver vara oroliga för att deras skäl inte längre ska räcka när processen prövas igen. Det är ett cyniskt krav, vars främsta syfte är att skapa ett skikt av låglönearbetskraft som hamnar i en extremt stark beroendeställning gentemot arbetsgivaren. Den som opponerar sig riskerar inte bara att förlora sin inkomst, utan även möjligheten att fortsätta sitt liv i Sverige.

#P IMM.

Tillfälliga uppehållstillstånd är både inhumant för den enskilde och ett sätt att urholka den svenska modellen.

#P IMM.

Dessutom innebär uppgörelsen att de YA-arbeten som ska erbjudas nyanlända inte behöver omfattas av kollektivavtal. Man har också kommit överens om en utökning av RUT-avdraget, som alltså nu av både allianspartierna och regeringen betraktas som en del av migrationspolitiken. Dessa förändringar signalerar på ett mycket tydligt sätt att tanken är att de personer som kommer till Sverige för att de behöver asyl ska ha arbetena med de sämsta villkoren och den största otryggheten.

#P IMM.

Uppgörelsen har med andra ord använts som ett slagträ av allianspartierna för att tvinga den rödgröna regeringen att föra en borgerlig arbetsmarknadspolitik. En sådan befäster och förstärker i allra högsta grad ett rasistiskt klassamhälle.

#P IMM.

Socialdemokratisk politik måste alltid innebära ökad jämlikhet och föra oss närmre ett samhälle där alla människor kan delta på lika villkor. Det var detta partiet gick till val på 2014. Men den politik som är ett resultat av uppgörelsen och nu ska genomföras är inte socialdemokratisk.

#P IMM.

Varför Socialdemokraterna ska sitta i regering för att genomdriva borgerliga krav å alliansens vägnar är för oss obegripligt.

#P IMM.

Filip Roslund.

#P IMM.

Ordförande SSU Skåne.

#P IMM.

Hanna Jokio.

#P IMM.

Ordförande SSU Stockholm.

#P IMM.

Jesper Lindholm.

#P IMM.

Ordförande SSU Stockholms Län.

#P IMM.

Irma Olofsson.

#P IMM.

Ordförande SSU Västerbotten.

#P IMM.

Henrietta Serrate.

#P IMM.

Ordförande SSU Kronoberg.

#P IMM.

Adrian Ericson.

#P IMM.

Ordförande SSU Jönköpings län.

#P IMM.

Jessica Eriksson.

#P IMM.

Ordförande SSU Södra Älvsborg.

#P IMM.

John Sporrong.

#P IMM.

Ordförande SSU Bohuslän.

#P IMM.

Elin Pöllä.

#P IMM.

Ordförande SSU Gävleborg.

#P IMM.

Robert Andersson.

#P IMM.

Ordförande SSU Örebro län.

#P IMM.

Matilda Grebestam.

#P IMM.

Ordförande SSU Sörmland.

#P IMM.

Sofie Eriksson.

#P IMM.

Ordförande SSU Dalarna.

#P IMM.

André Friberg.

#P IMM.

Ordförande SSU Gotland.

#P IMM.

Antonia Lundin.

#P IMM.

Ordförande SSU Västmanland.

#P IMM.

Albin Ottosson.

#P IMM.

Ordförande SSU Blekinge.

