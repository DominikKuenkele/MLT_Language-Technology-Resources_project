#D IMM.

#T IMM.

SD: Varför vill M inte agera förrän 2017?.

#P IMM.

Flyktingkrisen är akut, och det krävs handling nu. Moderaterna säger en sak men gör en annan, skriver Markus Wiechel (SD) i en slutreplik.

#P IMM.

Johan Forsells replik på vår artikel om Moderaternas hyckleri inom migrationsområdet är ett exempel på just det agerande som vi kritiserar. Istället för en ärlig förklaring till varför M röstar mot sin egen politik får vi åter igen läsa retoriska sidomanövrar. Som om detta inte vore nog i sig använder sig Forsell av en del motstridiga argument som blottlägger Moderaternas verkliga hållning i frågan.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Johan Forsell (M) menar bland annat att det finns hål i SD:s politik samtidigt som det är just från oss som Moderaterna hämtar sina "nya" förslag. Han kan inte ha mer fel i sakfrågan, för visst har Sverigedemokraterna en politik som främjar inkludering av migranter i samhället vilket vi anser är det bästa sättet av integreras. Samtidigt fortsätter Moderaterna att piska en död häst i form av sin gamla integrationspolitik som bevisligen inte fungerat under Alliansens åtta år vid makten. Även om vi skiljer oss från Moderaterna i just dessa frågor hindrar det inte oss från att göra gemensam sak inom flera delar av migrationsområdet, så som exempelvis permanenta uppehållstillstånd eller asylstopp.

#P IMM.

Efter att Moderaterna plötsligt nyktrat till i migrationsdebatten och från en dag till en annan gjort en retorisk helomvändning, var vi många som förväntade oss någon form utav resultat. Någonstans fanns det ett hopp om att de precis som SD vågat ta medborgarnas oro på allvar – men icke. Vi har istället fått se hur Moderaterna röstat emot sin egen migrationspolitik på punkt efter punkt.

#P IMM.

I sin replik understryker Johan Forsell att situationen på migrationsområdet är akut men samtidigt hänvisar han till att M kommer att lägga fram skarpa förslag först vid allmänna motionstiden i mitten av september. Detta innebär att dessa förslag landar på riksdagens bord först våren 2017 för att bli en lag tidigast ett halvår senare. Det är nämligen så här Moderaterna tänker att hantera en akut situation som kräver omedelbara åtgärder.

#P IMM.

Samtidigt finns det verktyg för att agera direkt. Att inte använda dem tyder på antingen brist på vilja eller lösningar. Oavsett vilket är det hånfullt mot väljarna att gå ut med att ha en politik som man sedan inte fullföljer och att dessutom inte rösta för konkreta åtgärder som de facto skulle föra politiken i rätt riktning. Att, som Moderaterna enbart prata om en "flyktingpaus", men inte leverera något förslag som är gångbart rent juridiskt håller inte.

#P IMM.

Under alliansregeringen inleddes en migrationspolitisk överenskommelse med Miljöpartiet som till stor del ligger till grund för de problem vi nu ser. Under denna mandatperiod har vi sett ytterligare en migrationspolitisk överenskommelse som Moderaterna har varit en del av och av svaret att döma kan de inte göra något som ligger utanför uppgörelsen, vilket gör att samtliga argument om en skärpt politik på området faller platt till marken. Det är alltså inför öppen ridå som Moderaterna helt medvetet står svarslösa inför den allvarliga situation som de har varit med att skapa.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Väljarna är inte dumma. Ansvariga moderaters agerande är ansvarslöst, och på intet sätt förtroendeingivande. Det är dags att leverera nu, inte sen.

#P IMM.

Markus Wiechel (SD).

#P IMM.

migrationspolitisk talesperson.

#P IMM.

Redaktör: Carina StenssonBiträdande redaktör: Carl-Johan BilkenrothMejl: debatt@svd.seTelefonnummer: 08-135149Twitter: @SvDDebattFacebook: SvD Debatt.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

