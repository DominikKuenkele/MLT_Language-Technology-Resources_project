#D IMM.

#T IMM.

Se till Albanoprojektet blir av.

#P IMM.

Det är brist på bostäder i Stockholm och för stadens studenter är läget akut. Därför är det planerade bygget vid Albano ett av Stockholms viktigaste utvecklingsprojekt. Nu är det viktigt att projektet kommer till skott och att inga beslutsfattare sätter käppar i hjulen, skriver Oscar Lavelid, ordförande för Stockholms Studentkårers Centralorganisation.

#P IMM.

tt projektet inkräktar på Nationalstatsparken är en mytbild.Oscar Lavelid.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Stockholm står inför en spännande utveckling, inte minst med tanke på att staden förväntas växa med ett Göteborg de närmaste 20 åren. För att stå sig i en internationell konkurrens om att vara en stad ledande i högre utbildning är det viktigt att Stockholm kan erbjuda studenter och forskare goda miljöer och förutsättningar. Därför är det planerade bygget vid Albano ett av Stockholms viktigaste utvecklingsprojekt.

#P IMM.

För att garantera att Stockholm ska fortsätta vara en av världens ledande kunskapsstäder är det viktigt att staden kan locka till sig studenter och forskare från hela världen. Att kunna erbjuda dessa såväl bostäder som moderna undervisningslokaler är väsentligt för att lyckas med detta.

#P IMM.

Tyvärr matcher inte dagens bostadsbyggande i Stockholm den befolkningstillväxt som regionen har. Framförallt är läget akut för stadens alla studenter. Här kan Albanoprojektet bidra med mycket. De 800 studentbostäderna som är inplanerade i förslaget är viktiga och vi på Stockholms Studentkårers Centralorganisation ser att de här bostäderna skulle bli ett värdefullt tillskott till den hårt belastade bostadsmarknaden.

#P IMM.

Bostäder är en förutsättning för att skapa ett levande campus och utgångspunkten för stadens och statens beslutsfattare måste vara att inte kompromissa bort dessa.

#P IMM.

Albanoprojektet har även större potential än så. Albano är idag ett föga attraktivt industriområde. Området har dock fördelen av att var insprängt precis mellan Stockholms universitet och KTH – två av Stockholms största lärosäten. Med effektiva kollektivtrafikslösningar och en låg och tät urban stadsbebyggelse finns möjligheten att skapa ett akademiskt nav inom Stockholm. Ett nav som på sikt kommer att gynna Stockholms fortsatta tillväxt och utveckling.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Nu är det viktigt att projektet kommer till skott och att inga beslutsfattare sätter käppar i hjulen.

#P IMM.

Argumentationen mot byggandet har inte varit övertygande. Att projektet inkräktar på Nationalstatsparken är en mytbild. Marken där bygget ska genomföras är idag förorenad och området är ödsligt. Förslaget tar stor hänsyn till hållbarhet och miljöaspekter genom att inkludera gröna tak, nyplanering av ekar och spårbunden trafik. Albanos läge i Nationalstadsparkens vackra naturlandskap skulle snarare än ett inkräktande innebära att parken öppnas upp och görs mer tillgänglig än tidigare.

#P IMM.

Stockholm har mycket att vinna på en byggnation av ett nytt grönt, urbant och levande campus vid Albanoområdet. Stockholms Studentkårers Centralorganisation ser det som ett av de viktigaste utvecklingsprojekten i Stockholm. Det borde stadens beslutsfattare också göra.

#P IMM.

OSCAR LAVELID.

#P IMM.

ordförande för Stockholms Studentkårers Centralorganisation.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

