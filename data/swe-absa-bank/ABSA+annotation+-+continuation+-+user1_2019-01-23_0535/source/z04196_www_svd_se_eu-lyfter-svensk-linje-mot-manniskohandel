#D IMM.

#T IMM.

EU lyfter svensk linje mot människohandel.

#P IMM.

I dag antar EU:s regionkommitté ett yttrande om kommissionens strategi om åtgärder mot människohandel, där den svenska linjen om förbud mot sexköp lyfts fram som en effektiv åtgärd i kampen mot människohandel.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Det är första gången någonsin som ett EU-organ uttalat sig om att köp av sexuella tjänster har en koppling till människohandel.

#P IMM.

Sverige har länge varit drivande i kampen mot människohandel inom EU, inte minst under det svenska ordförandeskapet hösten 2009. Vi lyfte bland annat fram människohandel i det rättspolitiska program – det så kallade Stockholmsprogrammet – som antogs då. Sverige har därefter fortsatt att arbeta med att hålla frågan högt upp på EU:s dagordning. Det är därför glädjande att Regionkommitténs yttrande som antas i dag ger uttryck för en europeisk samsyn rörande sambandet mellan prostitution och människohandel.

#P IMM.

Mäns köp av sexuella tjänster är en känslig fråga som många av EU:s medlemsländer ogärna vill koppla till människohandel. Detta trots att efterfrågan skapar marknaden. Enligt vår uppfattning råder det ingen tvekan om att den prostitution som är utbredd inom EU, och på vissa håll till och med är godtagen som ett yrke, utgör en viktig drivkraft för människohandel.

#P IMM.

Yttrandet kan tyckas vara okontroversiella ord i ett icke bindande yttrande. Men för arbetet mot människohandel är det en stor framgång att EU-ländernas lokala och regionala myndigheter nu ställer sig bakom en linje som många regeringar inte ens vill diskutera.

#P IMM.

Den svenska regeringen kommer att fortsätta sitt arbete med att hålla frågan om människohandel högt upp på EU:s dagordning och uppmuntra att fler medlemsstater i EU vågar säga nej till sexuell exploatering i alla dess former.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

JELENA DRENJANIN (M).

#P IMM.

kommunalråd i Huddinge och svensk ledamot i Regionkommittén.

#P IMM.

BEATRICE ASK (M).

#P IMM.

justitieminister.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

