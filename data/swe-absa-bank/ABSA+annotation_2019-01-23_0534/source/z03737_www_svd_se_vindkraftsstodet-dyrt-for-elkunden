#D IMM.

#T IMM.

Vindkraftsstödet dyrt för elkunden.

#P IMM.

Lise Nordin (MP) skriver i ett svar att det enda rimliga är att fortsätta subventionera förnybar elproduktion (Brännpunkt 22/4). Detta trots att Sverige redan i dag har de lägsta klimatutsläppen från elproduktionen i hela EU. Över hälften av elen är helt förnybar, främst genom vattenkraften, resten kommer från kärnkraft.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Elkunderna riskerar nu att behöva betala hundratals miljarder i ökade elkostnader, utan nytta för klimatet. Det tycker vi varken är rimligt, ansvarsfullt eller hållbart.

#P IMM.

Nordin skriver därtill att "det ekonomiskt intressanta är vad som kostar mest över tid; vilka energikällor som ger den billigaste elen och hur hållbart systemet blir". Vi håller med. Låt oss därför bena ut vad som är vad.

#P IMM.

Enligt Elforsk så kommer el från ny kärnkraft att kosta mellan 45–65 öre per kilowattimme vilket kan jämföras med 50–70 öre för vindkraft. Vindkraften behöver dock kompletteras med dyr reservkraft och använder elnätet ungefär fem gånger mindre effektivt. Sammantaget blir elen väsentligt dyrare.

#P IMM.

I teorin stämmer det Nordin skriver att "mer el i systemet" "pressar priset". I praktiken har dock elmarknadspriset stigit väsentligt mer än konsumentprisindex sedan elcertfikatsystemet infördes.

#P IMM.

På grund av att vindkraftverkens elproduktion är så labil från ena dagen till den andra så innebär det att när det blåser får vi exportera vårt överskott till andra länder. Svenska barnfamiljers privatekonomier subventionerar el som går på export.

#P IMM.

Systemet med elcertifikat har i verkligheten inneburit att en eluppvärmd villa fått en ökad kostnad om ungefär 1000 kronor per år. Ytterligare 7500 kronor per år tillkommer när elöverföringsavgifterna dubbleras så elnäten kan hantera vindkraftens stora variationer. Till detta kommer ökade elkostnader. Kostnaden är störst för boende och företag på landsbygden.

#P IMM.

Vi vill understryka att oavsett hur mycket vindkraften med nuvarande teknik klarar av att producera så kommer det aldrig att kunna resultera i att kärnkraftverken kan stängas. Att då säga att vi ska ha 100 procent förnyelsebart är inget annat än oärligt.

#P IMM.

Vi vill se effektiva klimatsatsningar. Vi väljer då järnväg och minskade utsläpp inom transportsektorn före nya elledningar och subventionerade vindsnurror som har tveksam klimatnytta och negativa konsekvenser för industrier och hushåll.

#P IMM.

EBBA BUSCH (KD).

#P IMM.

kommunalråd Uppsala.

#P IMM.

MAGNUS HEDMAN (KD).

#P IMM.

lokalavdelningsordförande Halmstad.

#P IMM.

MAGNUS JAKOBSSON (KD).

#P IMM.

kommunalråd Uddevalla.

#P IMM.

BJÖRN-OWE BJÖRK (KD).

#P IMM.

lokalavdelningsordförande Knivsta.

#P IMM.

ANNA-KARIN ERIKSSON (KD).

#P IMM.

gruppledare Nordmaling.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

