#D IMM.

#T IMM.

Naivt att inte se det ryska militära hotet.

#P IMM.

Professor Stefan Hedlund oroar sig i sin debattartikelpå Brännpunkt 7/10 i första hand för den kraftigt ökande budgeten till den ryska säkerhetsapparaten, medan han tonar ned eller till och med avfärdar ryska militära hot mot omvärlden, inklusive Sverige.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Jag delar fullt hans oro vad gäller de ökande anslagen till FSB – en organisation som spelar en avgörande roll för marschen mot en allt mer auktoritär stat. Däremot menar jag att han alltför lättvindigt räknar bort de militära hoten, och detta av följande skäl:.

#P IMM.

Även om bara 70 procent av materielen då är moderniserad, räcker detta långt, liksom att 80 procent av den snabbt ökande budgeten kommer att täcka de viktigaste behoven. Det är värt att notera, att Moskva gör avsevärt större satsningar i termer av BNP-andelar än omvärlden. Tekniknivån är ojämn, men kommer även den att kraftigt förbättras. Ryssland ligger i framkant inom flera teknikområden. Jag kan rekommendera FOI:s senaste bedömning av rysk militär förmåga i ett tioårsperspektiv, den är både öppen och den mest omfattande i sitt slag i Sverige.

#P IMM.

2. Militära hot brukar bestå av förmåga och avsikter. Om nu den ryska militära förmågan växer, vad är då avsikten? En bedömning blir naturligtvis alltid osäker, vi kan aldrig med säkerhet gissa vilka planer en diktator eller annan allsmäktig ledare ruvar på.

#P IMM.

Genom att analysera ryska militärdoktriner, säkerhetskoncept, karaktären på materielanskaffningen, utbildning, övningar, underrättelseinhämtning och den moderna historien kan vi dock få en ganska tydlig indikation på hur den återvunna kapaciteten kan användas. De ryska doktrinerna målar fortfarande upp Nato och dess allierade som en fara som kan övergå till hot. Den nya materielen har en klart offensiv karaktär. Rysk högre militär utbildning syftar fortfarande till att bedriva det klassiska storkriget med Väst och med flitig användning av taktiska kärnvapen om det uppstår problem. Ryska övningar de senaste åren har förskräckt bland annat de baltiska staterna och Finland (som nyligen varnades av den ryska generalstabschefen för att bedriva övningar, riktade mot Ryssland och förklarade att man kunde tvingas till preemptivt angrepp om USA bygger ut sina antimissilbaser i Europa) genom sin aggressiva karaktär och genomfördes dessutom tillsammans med Europas sista diktatur Vitryssland.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Det kan tillfogas att övningsverksamheten är ännu ett bevis på att den miltära förmågan har vuxit. Underrättelsetjänsten har tydligen indikationer som undgått Stefan Hedlund och anser att de militära hoten mot Sverige ökar. Den senare historien visar tydligt att Moskva är berett att använda alla medel i verktygslådan för att nå sina mål: politisk och ekonomisk/energirelaterad utpressning, massiva IT-attacker (på Estland som 2008 utsattes för historiens största IT-angrepp) och militära medel som i Georgien, ett sedan länge planlagt angrepp, som dock Georgien provocerades att starta.

#P IMM.

Med detta inte sagt att man avser starta krig mot Nato eller Kina, som Hedlund konstaterar, ingen har väl heller trott Putin om självmordstankar å landets vägnar. Däremot finns ingen garanti för att man inte ånyo slår till mot mindre länder i omgivningen. Ryska generaler har historiskt sett ofta överskattat sin förmåga att snabbt betvinga motståndare, vilket lett till allvarliga konsekvenser. Skulle så ske mot en baltisk stat, skulle vi, om solidaritetslöftet är värt något, snabbt bli part i handlingen.

#P IMM.

En kärnpunkt i bedömningen av ryska intentioner utgörs av osäkerheten. Ingen, inte ens Hedlund, kan idag garantera att Ryssland blir en pålitlig demokratisk och förutsägbar aktör i vart närområde. Sammantaget måste konsekvenserna av en alltmer repressiv stat med växande militär förmåga och aggressiv attityd till den demokratiska omvärlden leda till en seriös analys inom Försvarsberedningens ram, vilket uppenbarligen också kommer att ske, trots Stefan Hedlunds uppmaning. Något annat måste nog betecknas som naivt.

#P IMM.

JAN LEIJONHIELM.

#P IMM.

fd projektledare för Rysslandsstudierna vid FOI samt ledamot av Kungl Krigsvetenskapsakademin.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

