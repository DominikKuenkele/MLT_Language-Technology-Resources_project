#D IMM.

#T IMM.

Vi måste stå enade mot nazisterna.

#P IMM.

Företrädare för den nazistiska och djupt kriminellt belastade Nordiska motståndsrörelsen (NMR) är misstänkta för att ligga bakom det flertal bomber som skakat Göteborg förra året.

#P IMM.

Nu kommer NMR att vara på plats under Almedalsveckan i år, rapporterar SVT. De har fått polistillstånd att hyra en plats och bedriva sin verksamhet.

#P IMM.

Viktigt att hålla i åtanke är att Almedalsveckan är ett evenemang där Region Gotland har ett värdskap, men inte kan ha synpunkter på vilka som får polistillstånd att ha aktiviteter under veckan.

#P IMM.

Det är därför upp till oss andra att bygga bort nazismen tillsammans. I Almedalen är allas vår utmaning att inte låta fruktan och hopplösheten vinna.

#P IMM.

Det är alltför lockande att bemöta nazisternas frammarsch med en knuten näve, men så skapas inte fred och trygghet i offentligheten. Alternativ måste formuleras till den maktlösa indignationen.

#P IMM.

Som den nyligen tillförordnade samordnaren mot våldsbejakande extremism Anna Carlstedt har uttryckt det, så extremiseras många på grund av att de inte tror att demokrati och fredlig samvaro fungerar. Det illustrerar vikten av att motbevisa dem genom att utöva dessa värden i praktiken.

#P IMM.

Här kan exempelvis Svenska kyrkan vara en värdefull aktör, liksom andra företrädare för det demokratiska samhället. Socialdemokrater för tro och solidaritet står givetvis med dem.

#P IMM.

Tidigare år när nazisterna närvarat har främst personer som rasifieras vittnat om att de inte har fått något stöd från den vita majoriteten, trots trakasserier och hot. Det bara måste bli ett slut på detta.

#P IMM.

Vi måste stå tillsammans och vara orubbliga i vårt stöd för varandra inför de rasistiska och antidemokratiska mördarideologer som NMR faktiskt är.

#P IMM.

Vi får heller aldrig hamna i att skam- och skuldbelägga dem som inte längre vill delta i Almedalen när nazisterna är på plats, utan tvärtom ta till oss att det är engagerade människor som vill något, men som inte längre orkar.

#P IMM.

Deras frånvaro gör Visby fattigare, och det är allas vårt misslyckande att vi inte har lyckats hålla samman bättre mot nazisterna.

#P IMM.

Idéer saknas inte för att bygga trygghet och sammanhållning i Visby, för alla som vill bidra i kampen.

#P IMM.

Det får inte åligga ett litet fåtal att försvara majoriteten mot det hot som NMR utgör. Det går att organisera gemenskapspooler och trygghetsstationer med frivilliga, som informellt kan slå följe med den som känner sig otrygg. Flygblad kan spridas och möten kan hållas, med information om hur man agerar när någon utsätts för rasism och trakasserier.

#P IMM.

Den öppenhet som gör Almedalen till en så viktig och unik miljö för den svenska politiken är precis det som står på spel i och med NMR:s närvaro. Om vi ger upp den utan kamp har även vi själva underkänt politikens kraft, och vår egen förmåga att mobilisera. Då har nazisterna redan vunnit.

#P IMM.

Ulf Bjereld, förbundsordförande Socialdemokrater för tro & solidaritetAnna Ardin, förbundsstyrelseledamotJonas Magnusson, förbundsstyrelseledamotJoe Frans, förbundsstyrelseledamot.

#P IMM.

Häng med i debatten och kommentera artikeln – följ  Debatt på Facebook.

