#D IMM.

#T IMM.

Ställ Somalias ledare inför rätta.

#P IMM.

Världen borde ställa samma krav på ledarna i Somalia som på andra ledare. Får dessa ledare fortsätta blir det nya svältkatastrofer. De bör föras till Haag för brott mot mänskligheten. Det skriver i dag Sidas förre generaldirektör Bo Göransson och journalisten Cecilia Bäcklander.

#P IMM.

Det är inte torkan och naturen som orsakar svälten på Afrikas horn – det är krig, konflikt och ansvarslösa ledare som ansvarar för att hundratusentals människor lider, flyttar, flyr. Många kommer att dö. Får dessa ledare fortsätta blir det nya svältkatastrofer. Världen borde ställa samma krav på ledarna i Somalia som på andra ledare. De bör föras till Haag för brott mot mänskligheten.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Bilden är givetvis komplex. I Somalia finns massor av kompetenta och företagsamma människor, som kapar båtar, tvättar pengar, handlar med droger och vapen – men också folk som i ett vakuum och utan fungerande stat skapar högteknologiska kommunikationssystem, sköter penningtransaktioner, startar radiostationer.

#P IMM.

Och torka och översvämningar kommer och går i Somalia, så har det alltid varit. Klimatförändringar har kanske ökat svängningarna men människor har kunnat hantera naturens skiftningar utan massiv svält.

#P IMM.

De somaliska ledarna är inte de enda aktörerna. Etiopien struntar i den torkdrabbade Ogadenprovinsen där många somalier bor och där det finns en somalisk befrielserörelse, samma rörelse som de två fängslade svenska journalisterna följde. Kenya struntar ganska radikalt i sin nordöstra provins, där inflyttningen av somalier länge varit stor. Eritrea är i ständig konflikt med Etiopien och stöder därför alla Etiopiens fiender, till exempel Al Shabab, enligt principen att min fiendes fiende är min vän.

#P IMM.

Den dystra sanningen är att den enda period av rimligt lugn som Somalia haft de senaste 20 åren är den korta period då "de islamiska domstolarna" hade stort inflytande omkring 2006. De höll krigsherrarna på mattan och fick stöd av befolkningen i huvudstaden Mogadishu.

#P IMM.

Stödet handlade inte om religion utan om längtan efter fred. Många accepterade inskränkta friheter för att slippa striderna. Men med stöd från det internationella samfundet, inte minst USA, grep Etiopien in med trupp hösten 2006 och kaos blev återigen ordningen för dagen. Och de – åtminstone på ytan – moderata islamiska domstolarna ersattes av det fundamentalistiska Al Shabab.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Vad kan man göra för att bryta den neråtgående spiralen?.

#P IMM.

Matleveranser löser förhoppningsvis det mest akuta problemet. På längre sikt, med start nu men under många år framåt: investeringar i vägar, plantering av träd, bättre metoder för att ta tillvara vatten, tillgång till marknader, fler skolor och hälsovårdscentraler, nya brukningsmetoder och inkomstmöjligheter.

#P IMM.

Men Somalias problem går djupare. Det har inte funnits en regering som har haft mandat eller kraft att utveckla landet, inte ens att stoppa förödelsen. Det har varken funnits skatter eller privata investerare som önskat eller kunnat stå för de nödvändiga och långsiktiga investeringarna. Samhället har styrts av klaner och krigsherrar.

#P IMM.

De som nu svälter är inte de starka grupperna, det finns många som klarar sig bra. Därför är någon form av ordnat styre en förutsättning för att hindra att torka blir till svält även om fem eller tio år. Då måste fler tjäna på fred och stabilitet än på kaos och konflikt.

#P IMM.

Den processen kommer Somalia inte att klara av om inte omvärlden ställer upp en enad och stark front och utövar ett samlat tryck. Det toppmöte som ska hållas i Addis Abeba den 25 augusti kallas en pledging conference, en konferens där man lovar pengar till det humanitära arbetet. Men konferensen måste ta itu med de grundläggande frågorna och de är politiska.

#P IMM.

I Somalia har den provisoriska regeringen haft framsteg på sistone. Al Shabab har tvingats lämna Mogadishu och dragit sig söderut. Möjligheterna för den humanitära hjälpen att komma fram har ökat. Risken är att det är en temporär reträtt. Det är viktigt att komma ihåg att deras mylla inte är religion utan missnöjet i det somaliska samhället över det kaos som härskat i landet under många år. Utmaningen är att ge någon form av demokrati möjligheten att leverera ordning och utveckling. Den chansen har demokratin aldrig fått i Somalia.

#P IMM.

Förutom det elände som det egna folket utsätts för, förorsakar den somaliska laglösheten stor skada i sin omvärld. Det handlar inte bara om massflykten av hungrande. Båtpiratpengarna, vapnen, drogerna spiller över till grannländerna. Somalia är ingen isolerad ö, därav Dadaabs 400000 flyktingar, därav hela kvarter i Nairobi som smälls upp med piratpengar och göder kriminalitet och korruption. Det enda man kan vara helt säker på är att detta inte gynnar några fattiga människor.

#P IMM.

Att dö av svält är framtvingat självmord, kroppen förtär sig själv. Att skapa svält borde jämställas med mord. Vi accepterar inte att mördare går fria, vi accepterar inte längre att ledare kan förtrycka sina folk. Tyrannerna i Nordafrika har tvingats inse det.

#P IMM.

Även ledarna i Somalia borde ställas till ansvar. De har genom sitt agerande tvingat miljoner människor att fly och de riskerar livet på hundratusentals.

#P IMM.

Varför ska de inte till Haag?.

#P IMM.

BO GÖRANSSON.

#P IMM.

fd generaldirektör Sida, fd ambassadör i Somalia.

#P IMM.

CECILIA BÄCKLANDER.

#P IMM.

journalist, tv-producent.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

