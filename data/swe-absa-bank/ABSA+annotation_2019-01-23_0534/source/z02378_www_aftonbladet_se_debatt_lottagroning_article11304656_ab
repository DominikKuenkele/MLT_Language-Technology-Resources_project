#D IMM.

#T IMM.

Gör som jag säger  släpp forskarna loss!.

#P IMM.

Socialminister Göran Hägglund och socialförsäkringsminister Cristina Husmark Pehrsson har tänkt till! Den här gången blev det riktigt bra. De inrättar ett vetenskapligt råd som ska påverka regeringen när det gäller hälso- och sjukvårdsfrågor.

#P IMM.

”Vi vill ta steget mot en mer vetenskapligt förankrad socialpolitik”, fastslår Göran Hägglund. Men han rör tyvärr till det med att säga att effektiva metoder ska anammas i verksamheterna. Det kan ju inte vara poängen med ett vetenskapligt råd.

#P IMM.

Den största vinsten skulle givetvis vara om forskarna kunde bidra till en bättre helhetssyn och slå sönder det ineffektiva sektorstänkandet. Enbart sjukhusens indelning i divisioner är ekonomiskt och mänskligt idiotiskt. Det blir kroppsdelar och inte människor som styr verksamheten.

#P IMM.

Släpp forskarna loss! är mitt goda råd. Låt forskarna belysa de faktiska problemen: Det som gör att pengarna inte räcker och att människor förtidspensioneras i stället för att återkomma till arbetsmarknaden. Liksom att vanligt folk som inte passar in i en division eller ett försäkringssystem stämplas som människor med särskilda behov.

#P IMM.

En vettig hälso- och sjukvårdspolitik kräver självrannsakan och eliminerar ineffektiva organisationer som bygger hela sin verksamhet på att chefen vet bäst.

#P IMM.

Är Hägglund och Husmark Pehrsson modiga gör de som jag säger!.

#P IMM.

Lotta Gröning.

