#D IMM.

#T IMM.

Vi minskar riskerna och förebygger skador.

#P IMM.

På SvD Brännpunkt (19/8) skriver Sten Erik Jensen om den nya patientsäkerhetslagen. Artikeln bygger dessvärre på en del missförstånd och felaktigheter.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Bristande patientsäkerhet orsakar lidande för dem som drabbas och medför stora kostnader för samhället. Den ordning som hittills gällt har gjort det svårt för patienterna att få klagomål utredda. Vårdgivarens ansvar för att förebygga vårdskador har varit otydligt och ansvarssystemet har motverkat öppenhet och möjligheten att lära av misstag. Med den nya lagen åtgärdar vi dessa brister och skapar förutsättningar för en säkrare vård.

#P IMM.

Sten Erik Jensen skriver att Hälso- och sjukvårdens ansvarsnämnd (HSAN) ska läggas ner. Det stämmer inte. HSAN får istället en renodlad roll. De kommer även fortsättningsvis ha ansvar för frågor om prövotid, återkallelse av legitimation, begränsning av förskrivningsrätt samt ansökningar om ny legitimation.

#P IMM.

Därutöver får Socialstyrelsen större möjligheter än tidigare att rikta kritik mot såväl vårdgivare som enskild yrkespersonal. Det blir också enklare för patienter att påtala fel och brister. Vem som helst, inte bara drabbade patienter, kan anmäla klagomål och som patient behöver du inte veta vem som gjort fel, utan det räcker med att anmäla själva händelsen. För de patienter som drabbats är detta en oerhört stor förbättring.

#P IMM.

Personal som avsiktligt slarvat eller gjort fel ska utkrävas ett personligt ansvar. Riskindivider ska i ökad omfattning än tidigare kunna identifieras och få en treårig prövotid och under tiden till exempel följa en behandlingsplan mot missbruk. Den nya lagen gör det också lättare att återkalla legitimationen.

#P IMM.

Vi skapar nu förutsättningar att utöver att enbart utkräva individuellt ansvar i efterhand skapa ett system där vi lär av misstagen för att minska riskerna och förebygga skador i vården. I praktiken innebär det att vårdgivaren får ett större ansvar att ge personalen de förutsättningar som krävs för att göra rätt. Det ger en säkrare vård och ett bättre skydd för patienterna.

#P IMM.

GÖRAN HÄGGLUND (KD).

#P IMM.

socialminister.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

