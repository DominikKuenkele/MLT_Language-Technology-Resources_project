#D IMM.

#T IMM.

Gräsrötter bör gå före statsmän.

#P IMM.

FREDSPRIS I år har Nobelkommittén chansen att belöna de viktiga fredsarbetare som kämpar på gräsrotsnivå. Ett exempel är organisationen CMC som har förhandlat fram ett förbud mot klustervapen, skriver Anna Ek, Svenska Freds- och Skiljedomsföreningen.

#P IMM.

Idag håller världen andan inför vad som får anses vara det mest prestigefulla priset bland Nobelprisen. Klockan 11 meddelar Thorbjörn Jagland vem som utsetts till fredspristagare 2010.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

I Nobels testamente står det att fredspriset ska gå till den "som under föregående år har verkat mest eller bäst för folkens förbrödrande och afskaffande eller minskning af stående arméer samt bildande och spridande af fredskongresser".

#P IMM.

Nobels testamente har tolkats olika under åren. Det är delvis naturligt eftersom det sätt som vi verkar för fred idag kan se annorlunda ut än vad det gjorde 1895. Men framför allt borde vi släppa feltolkningen om att det enbart är höga statsmän som är potenta fredsarbetare. Studier av korrespondensen mellan Alfred Nobel och Bertha von Suttner visar nämligen att Nobel ville stödja gräsrötter och civila organisationer inom fredsrörelsen.

#P IMM.

Priset bör därmed gå till vad vi idag skulle kalla samarbete och förtroendeskapande, nedrustning samt fredskongresser. Och det ska vara fredsförfäktare, det vill säga personer eller organisationer som engagerat arbetar för fred utifrån dessa kriterier.

#P IMM.

Så när som på en kändisglad Nobelkommitté, fick fjolårets val av Barack Obama många att höja på ögonbrynen inklusive föremålet självt. Med världens största militära utgifter i ryggen och medverkan i flest krig kunde Barack Obama knappast vara ett sämre val. För att Nobels fredspris inte helt ska tappa sin trovärdighet och bli ett elitistiskt projekt måste Nobelkommittén snarast omdefiniera sin syn på fredsarbete.

#P IMM.

Nobelpriset är å ena sidan ett urstarkt varumärke. Den som får det kan, för det mesta, sträcka på ryggen och stoltsera med att ha erhållit världens kanske förnämsta utmärkelse. Men Nobels fredspris behöver å andra sidan inga världsstjärnor för att bibehålla sin glans. Nobelkommittén behöver snarare premiera rätt sorts fredsinsatser.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

I många fall har man valt att ge Nobelpriset i syfte att inte bara belöna en insats, utan också i syfte att påverka ett aktuellt skeende. Rätt använt kan detta dubbla syfte både stärka nobelprisets värde och pristagaren. Genom att kombinera premierandet av fredsinsatser med att lyfta fram en fråga som är i behov av positiv draghjälp kan Nobelpriset göra enormt stor nytta. Ett exempel på det är när Pugwashrörelsen fick priset 1995 mitt under franska provsprängningar i Stilla havet.

#P IMM.

Varje dag görs fredsinsatser av stora mått runtom i världen. I Kaukasus arbetar kvinnoorganisationer med att med att förebygga ytterligare krig genom sitt arbete för mänskliga rättigheter och demokrati. I världens konflikthärdar övervakar det civila samhället fredsavtal och bidrar genom sin närvaro till stabilitet. Följeslagare i Latinamerika skyddar de som kämpar för fred och mänskliga rättigheter.

#P IMM.

Inte sällan bedrivs denna typ av fredsarbete med oerhört små medel. Ett nobelpris kommer därför bättre till nytta för dem, än vad det gör hos de som redan har pengar och makt till sitt förfogande.

#P IMM.

Konkreta resultat på gräsrotsnivå behöver belönas oftare även av en annan anledning. Främst för att fred i sig inte ska bli ett ouppnåeligt tillstånd som gemene kvinna och man bara kan drömma om att komma i närheten av. Människor i allmänhet måste kunna känna sig delaktiga i ett gemensamt engagemang och arbete för en fredligare värld. Fred är inte bara en diffus vision någonstans i framtiden. Fred är lika mycket här och nu.

#P IMM.

Den globala kampanjen mot personminor, ICBL, som fick Nobels fredspris 1997, tjänar som ett bra exempel. Hade inte det civila samhället, tillsammans med vad som till en början var ett fåtal välvilligt inställda regeringar, beslutat sig för att inleda en världsomspännande kampanj med syfte att förbjuda denna vidriga vapentyp, skulle den med stor sannolikhet fortfarande ansetts vara en legitim del av världens vapenarsenaler.

#P IMM.

Nyligen förhandlades det fram ett liknande förbud mot klustervapen genom ett närmast identiskt engagemang från den globala paraplyorganisationen CMC. Förbudet mot klustervapen trädde i kraft i augusti i år, men flera länder är saktfärdiga med att göra sig juridiskt bindande av det. Ett erkännande av detta arbete skulle vara ovärderligt alla de civila som utsatts för klustervapnens effekter.

#P IMM.

Nobelkommittén har så klart varit väldigt glada över att få internationella celebriteter på besök. Men önskan om att gnida sig i stjärnglansen får inte tumma varken på Nobels testamente eller vad som behöver premieras som fredsarbete. Det finns gott om exempel på visionära människor och organisationer som gett sig den på att skapa fred, nedrustning eller förbrödrande. Och inte bara det – de har också lyckats.

#P IMM.

ANNA EK.

#P IMM.

ordförande Svenska Freds- och Skiljedomsföreningen.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

