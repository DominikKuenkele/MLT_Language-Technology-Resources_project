#D IMM.

#T IMM.

Skydda titeln finansiell rådgivare.

#P IMM.

"Finansiell rådgivning" ska kallas för vad det är, nämligen försäljning. Lagen om finansiell rådgivning borde således döpas om till lagen om finansiell försäljning, skriver advokat Magnus Dahlgren.

#P IMM.

Min poäng är att både privatpersoner och företag är mer vaksamma mot försäljare än "rådgivare".Magnus Dahlgren.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Om man söker på nätet får man cirka 45 700 träffar på "oberoende finansiell rådgivning". Det visar vilken marknad detta blivit. Ofta driven av möjligheten att tjäna stora pengar på provision, kick backs med mera som finansiella näringsidkare betalar ut i ivern att skaffa sig marknadsandelar.

#P IMM.

**Lagstiftaren har **hittills valt att förhålla sig passiv till den verksamhet som pågår men på senare tid har ändå en viss aktivitet synts från politikerhåll. När konsumentorganisationen Sveriges konsumenter frågade samtliga riksdagspartier om deras inställning i olika frågor rådde enighet bland politikerna om att finansiell rådgivning skulle vara oberoende.

#P IMM.

Samtidigt verkar det som att man på EU-nivå hakat upp sig på ordet "oberoende". Bara den som använder det ordet skulle behöva bevisa sitt oberoende. Den som exempelvis skulle använda ordet "fristående" skulle slippa undan.

#P IMM.

**Jag tror inte **det här är en framkomlig väg. Jag tycker i stället man ska kalla det för vad det är, nämligen försäljning. Lagen om finansiell rådgivning borde således döpas om till lagen om finansiell försäljning.

#P IMM.

Jag menar att ordet rådgivning automatiskt för tankarna till oberoende rådgivning som till exempel advokater tillhandahåller. På den finansiella sidan finns mig veterligen ingen motsvarande oberoende rådgivning utan den "rådgivning" som ges syftar till att kunden ska köpa någon tjänst eller produkt.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

**Om detta inte **är nog krångligt på privatmarknaden är det än krångligare när vi kommer till rådgivning inom tjänstepensionsområdet. "Rådgivarna", ofta i klädnad av försäkringsförmedlare, drar sig inte för att muta in hela värdekedjan från skrivande av pensionspolicy, till försäkringsadministration till förvaltare. Att de inte samtidigt kan hjälpa såväl arbetsgivare som anställda har de ingen tanke på. Här gäller i stället att tjäna så mycket pengar som möjligt både på arbetsgivare och på anställda. Förmedlarna förespråkar gärna flytträtt när det gagnar dem själva i ytterligare provision, men låser fast kunderna om de skulle ha fräckheten att vilja flytta från förmedlaren.

#P IMM.

Min poäng är att både privatpersoner och företag är mer vaksamma mot försäljare än "rådgivare". Rådgivningstiteln ska därför vara förbehållen den som kan leva upp till kundens förväntningar.

#P IMM.

MAGNUS DAHLGREN.

#P IMM.

advokat.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

