#D IMM.

#T IMM.

Bortom allt förnuft att sälja gamla Karolinska.

#P IMM.

Sverigedemokraterna: Alliansens politiker bör lyssna på professionen och andra sakkunniga och avsluta alla tankar på en försäljning av GKS. Det skriver Dan Kareliusson och Catharina Alderskans.

#P IMM.

Nya Karolinska sjukhuset i Solna, NKS, är föremål för både noggrann granskning och också allmänt tyckande. Det som i huvudsak har tagit all uppmärksamhet i anspråk är kostnaden för hela projektet som blev väldigt hög. Den fortlöpande granskningen och redovisning av utbetalningar visar på stora brister. Flera olika aktörer har nu fått uppgiften att granska penningrullningen. Det sker både en intern och en extern revision. Till detta kommer att Stockholms universitet har accepterat uppdraget att analysera hela proceduren från det politiska beslutet, konsultverksamheten, arbetsgruppens arbete och uppföljning fram till nutid. En första delrapport av tre har redovisats. De två övriga rapporterna kommer efterhand senare. Det är att beklaga att i den politiska debatten har den andra verkligheten helt kommit bort. Nämligen att NKS är i drift och redan har  kunnat bidraga till att över ett hundra tusen människor har kunnat få en specialistvård och som redovisades vid invigningen givit människor möjlighet att återvända från ett sjukdomstillstånd utan hopp om fortsättning till ett fullt fungerande liv. Dessutom utelämnas också att över 16 000 människor inom professionen genomför en fantastisk arbetsinsats på NKS.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Nu har den gamla styrelsen lämnat sina platser till förfogande och en ny styrelse har utsetts. Den nya styrelsens antal ledamöter har utökats från fem till sju. Här hade nu funnits möjlighet att få en nystart och därvid välja in en grupp personer från professionen, men så blev det nu inte. Så åter kan konstateras att från den politiska sidan finns inte viljan att släppa in professionen i deras arbetsområde utan det har överlåtits till företagsledare och byråkratin.

#P IMM.

Gamla Karolinska sjukhuset är ännu inte nedlagt fast man kan få den uppfattningen i den politiska debatten. I dag fungerar GKS som ett utmärkt komplement till NKS. Karolinska är i högsta grad ett fullt fungerande sjukhus med en ytterst professionell personal inom alla yrken. Här finns också det mesta av det som NKS saknar, möteslokaler, undervisningslokaler, forskarlokaler, personalutrymmen och mycket mer. Här finns utbildningen av blivande läkare, sjuksköterskor, sjukgymnaster samt forskning inom området folksjukdomar. Här kan eftervården av patienter från NKS ske vilket ger läkarkontinuitet. Det finns förbindelse mellan sjukhusen. I GKS finns niohundra väl fungerande vårdplatser. Om denna verksamhet avvecklas då försvinner också den för NKS viktiga bassjukvården.

#P IMM.

All denna verksamhet anser landstingsalliansen att man kan lägga ner från år 2020. Allt för att få möjlighet att sälja ut fastigheten GKS redan i år. Det märkliga är att landstinget fram till år 2020 ska hyra byggnaden av köparen innan man då avvecklar GKS helt. En stor del av försäljningsintäkten går därmed åt till hyreskostnad. Motivering är att försäljning nu ger högsta intäkt och att köpare kommer att betala mindre i framtiden på grund av värdeminskning i fastigheten och området. Mycket tveksam och knappast trovärdig motivering. Det är ett expanderande område och någon värdeminskning är troligen inte att räkna med, tvärt om.

#P IMM.

I dag saknas vårdplatser och om GKS avvecklas så försvinner ytterligare nio hundra vårdplatser i en region där folkmängden ökar dramatiskt och vården redan har stora problem att möta detta. Var finns logiken i det förfarandet? Dessutom skulle Nya Karolinska förlora möjligheten till framtida expansion i form av utbyggnad vilket kan begränsa NKS möjlighet till att bli ett internationellt ledande centrum för sjukvård och medicinsk forskning. Det skulle också påverka och begränsa Karolinska Institutets möjliga utveckling. Sammantaget så är hela förfarandet med att sälja GKS-fastigheten och bestämma nedläggning till år 2020 allt annat än förnuftigt och realistiskt. GKS kommer att behövas fortsättningsvis även efter år 2020. Hela Karolinska området är en ovärderlig tillgång för landstingets framtida behov. Här kan personalbostäder byggas, och studentbostäder för spetsstudenter som senare via GKS-praktik kan gå vidare till NKS. Om forskare och specialister från hela världen ska söka sig till NKS måste de kunna erbjudas bostad för kortare eller längre tids boende. Det skulle vara utmärkt i den nära anslutningen till NKS.

#P IMM.

Det är tio år sedan tanken på försäljning lanserades, att låta det fortfarande vara underlag för beslut om försäljning visar på bristande verklighetsförankring. Landstingets fastighetsföretag Locum med ansvarigt landstingsråd ansvarar för tänkta försäljningen. Landstingsrådet använder som argumentation för försäljning att GKS måste rustas upp till stora kostnader. Enligt professionen så är det inte sant. Lokalerna är helt acceptabla i nuvarande skick och verksamheten fungerar utmärkt. Det om något visar på hur liten vikt Alliansen fäster vid personalens uppfattning. Till landstingsrådet har från personalen överlämnats 9 000 namnunderskrifter mot en försäljning av GKS. Som svar har man fått att det inte behövs fler lokaler utan mer vård. Men, ska mer vård kunna ges då behövs både lokaler och personal. Att därvid lägga ner ett fullt fungerande  sjukhus som behövs och där personal trivs är utom allt förnuft. Personal i landstingets vårdverksamhet har i stor omfattning sedan lång tid tillbaka slutat sina anställningar. Detta i första hand beroende på att de inte har känt att de har fått möjlighet att påverka sin arbetsmiljö eller arbetssituation, och inte heller att landstinget har varit lyhörd för en förbättring av personalpolitiken. I dag är det största problemet inom landstingsvården att det fattas personal just beroende på detta.

#P IMM.

Den för Alliansen tydligen starkaste drivkraften för en försäljning är att för stunden få tillgång till en summa pengar. Den intäkten kommer att efter år 2020 omvandlas till en kännbar förlust inte bara i pengar utan också i verksamhetsbegränsning och utvecklingsmöjlighet i området.

#P IMM.

Alliansens politiker, lyssna på professionen och andra sakkunniga och avsluta alla tankar på en försäljning av GKS. Det om något skulle vara en bra affär.

#P IMM.

Dan Kareliussongruppledare för Sverigedemokraterna i landstingetCatharina Alderskanspolitisk sekreterare för Sverigedemokraterna i landstinget.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

