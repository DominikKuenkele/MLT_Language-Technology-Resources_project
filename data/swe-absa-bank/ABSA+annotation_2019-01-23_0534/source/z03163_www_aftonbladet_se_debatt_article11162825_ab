#D IMM.

#T IMM.

Du Glenn, prata om "bögjäveln".

#P IMM.

Bäste Glenn Hysén!.

#P IMM.

När jag fick höra att just du skulle invigningstala på Stockholm Pride blev jag litet förvånad. I  berättar du om hur Pride kontaktat dig:.

#P IMM.

– De ringde för fyra–fem dagar sen och jag sa ja direkt. Jag vet inte vad jag ska säga än bara.

#P IMM.

Men vänta litet. Så svårt kan det väl inte vara att hitta ett samtalsämne? Varför inte berätta om den där gången du misshandlade en bög på en flygplats i Frankfurt efter att han tafsat på dig inne på toaletten?.

#P IMM.

På frågan om hur det det gick för honom sade du till Expressen: ”Jag gick ju inte in och kollade direkt. Men han rörde sig iallafall.” Med åren har du säkert tänkt igenom det hela och insett att grovt våld kanske inte alltid behövs? Du har säkert reflekterat över saken, och kommit till en insikt som kan vara intressant i ett Pride-tal. Eller? Nej, så verkar inte fallet vara. Du rättfärdigar misshandeln med att ”den jäveln måste ha varit sjuk i huvudet”.

#P IMM.

Glenn, förstå mig rätt. Jag tycker inte att någon ska behöva bli antastad när man försöker pissa. Eller någon annanstans heller för den delen. Mannens beteende var oacceptabelt, och jag förstår att du kände dig kränkt. Ingen ska behöva bli olovandes tafsad på. Punkt slut. Men jag tycker inte att det rättfärdigar misshandel.

#P IMM.

Den aggressivitet du uppvisar bottnar i det klassiska skyddandet av den heterosexeuella manligheten. Om en tjej som inte var din typ tafsat på dig, hade du slagit ned henne också? Förmodligen inte. Men när en man gör samma sak svarade du med knytnävarna. Och ångrar det inte för att du tycker att du gjort rätt som försvarat din manlighet. Som bögen, den ”sjuke jäveln”, alltså hotat.

#P IMM.

I ljuset av de hatbrott och den misshandel som sker mot homosexuella, får detta en dålig bismak. Varje år anmäls flera hatbrott på grund av sexuell läggning.

#P IMM.

Misshandel av homosexuella sker inte bara de gånger de faktiskt gjort närmanden, utan är del av ett större sammanhang.

#P IMM.

Alltför många gånger sker de för att någon bara råkat vara en ”bögjävel”. Vreden du visar upp är intressant för att den handlar inte bara om att försvara dig från närmanden, utan också om en undermedveten känsla av att det verkliga brottet som begåtts var att anta att du skulle kunna vara bög. Det är just det jag skulle vilja att du tänkte efter kring. Den aggres-.

#P IMM.

sivitet du uppvisar bottnar i det klassiska skyddandet av den hetero-.

#P IMM.

sexuella manlig-.

#P IMM.

heten.

#P IMM.

Inom idrottsvärlden råder fortfarande enorm homofobi, och många homosexuella har inget annat val än att dölja sin läggning, för att undvika brutala konsekvenser. I Västerås blev en homosexuell hockeyspelare mördad med 45 knivhugg efter han gjort närmanden mot en heterosexuell man. Ett typiskt exempel på hatbrott, där reaktionen inte står i proportion till provokationen.

#P IMM.

På vilket sätt skiljer sig din attityd från den hos han som angrep hockeyspelaren?.

#P IMM.

I rättvisans namn så är ju felet att du överhuvudtaget blivit tillfrågad, och på den punkten har blott Stockholm Pride ansvaret. Om det nu vore så att man tänkt till och gjort ett medvetet val att ha dig som talare, för att debattera om övervåld vid närmanden skulle jag tycka det var coolt. Men när  tar upp misshandeln med Stockholm Prides Sofia Sjöö, känner hon inte ens till händelsen, utan lägger till efter att hon blivit upplyst att du ”är på en spännande resa.”.

#P IMM.

Varför tillfrågade man då dig från början? Var det bara för att få bekräftelse från heteromannen, den stora fotbollslegenden – att vi är ok? Att alla bögar inte är ”sjuka jävlar” som drar skam över sin grupp, utan nu har vi minsann blivit accepterade när Glenn Hysén välsignar oss.

#P IMM.

Det duger inte. Jag trodde vi rört oss vidare. Jag vill inte ha en festival som ber om acceptans, hur futtig denna än må vara!.

#P IMM.

Om jag inte varit professionellt knuten till att befinna mig på Pride, för att debattera kring min bok, skulle jag inte sätta min fot där i år. I ärlighetens namn skäms jag.

#P IMM.

Jag skäms över att nivån är så parodiskt låg att man bokar vem som helst som talare, i någon blind strävan efter bekräftelse. Att inga krav ställs på att talaren ska ha tänkt till. Men hur skulle det kunna gå till – när man på Stockholm Pride själva inte gjort det?.

#P IMM.

Jag hoppas att du tar till dig mina tankar inför ditt tal, Glenn. Annars tycker jag du ska tacka artigt, men avsäga dig äran att tala!.

#P IMM.

Dagens debattör.

#P IMM.

Att bjuda in Glenn Hysén som invigningstalare till Stockholm Pride nu på onsdag är både ogenomtänkt och bevis på en mycket låg nivå på årets festival, skriver Petter Wallenberg i ett öppet brev till Glenn Hysén.

