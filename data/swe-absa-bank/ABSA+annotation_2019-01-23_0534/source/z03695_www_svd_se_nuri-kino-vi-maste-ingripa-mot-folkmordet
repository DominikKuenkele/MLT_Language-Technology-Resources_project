#D IMM.

#T IMM.

Nuri Kino: Vi måste ingripa mot folkmordet.

#P IMM.

Den svenska regeringen måste driva på för en FN-resolution mot IS. Sverige kan inte vänta till 2017, då vi sitter i säkerhetsrådet, med att försöka stoppa folkmordet, ställa förövarna inför rätta och ge offren upprättelse, skriver journalisten Nuri Kino.

#P IMM.

Den internationella brottmålsdomstolen riskerar att bli en tom symbol för rättvisa.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Margot Wallström, du är en av Sveriges främsta diplomater och internationellt känd för ditt arbete med globala frågor. Du gjorde många av oss stolta under den tid i FN då du gav röst åt utnyttjade, våldtagna och torterade kvinnor runt om i världen. När du blev Sveriges utrikesminister inledde du kampen för en plats i FN:s säkerhetsråd och i och med den har Sverige fått en unik position internationellt.

#P IMM.

För sex månader sedan fördömde Europaparlamentet de grymma övergreppen mot assyrier/kaldéer/syrianer, armenier, yazidier och andra grupper, till exempel shiamuslimer, som folkmord. Europaparlamentet uppmanade också till handling och krävde att förövarna ställs inför den internationella brottmålsdomstolen (ICC) i Haag.

#P IMM.

Men ännu sex månader senare har ingenting skett. I stället bevittnar vi nu terroristdåd runt om i världen, begångna av samma vidriga sekt som försöker utrota Iraks och Syriens ursprungsbefolkningar.

#P IMM.

Resolutionen skrevs av den svenske Europaparlamentarikern Lars Adaktusson. Kort därefter erkände även amerikanska representanthuset, USA:s utrikesminister och brittiska underhuset folkmordet, så det är ingen överdrift att påstå att Sverige spelade en roll i alla erkännanden.

#P IMM.

Margot Wallström, nu har du en chans att göra oss svenskar ännu stoltare. Det finns bevis för att IS har begått massmord, kidnappat och tvingat barn och kvinnor att bli sexslavar, IS har tillkännagett att de vill utrota assyrier/kaldéer/syrianer, yazidier och shiamuslimska grupper som shabaker och turkmener. IS skryter om krigsbrott, brott mot mänskligheten och folkmord.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Som svar på detta har Storbritannien, USA och Ryssland ingripit militärt för att stoppa IS, och därför är det troligt att en resolution mot IS och en begäran om att internationella brottmålsdomstolen ska ta upp brott begångna av IS skulle tas väl emot i FN:s säkerhetsråd.

#P IMM.

FN:s säkerhetsråd inrättades specifikt för att upprätthålla internationell fred och säkerhet. Detta mål kan inte uppfyllas om vi förblir tysta, svarar på ett otillräckligt sätt, eller vidtar alltför sena åtgärder när det gäller rapporterna om folkmord.

#P IMM.

Internationella brottmålsdomstolen (ICC) inrättades specifikt för att utreda och åtala individer för krigsförbrytelser, brott mot mänskligheten och folkmord. Men om ICC fortsätter att hävda sin "alltför snäva" jurisdiktion, riskerar den internationella brottmålsdomstolen att bli en tom symbol för rättvisa.

#P IMM.

För en månad sedan var jag en av talarna i Europaparlamentet vid ett historiskt event. För att få och sprida kunskap om folkmordet på assyrier/syrianer/kaldéer, armenier och andra kristna har ADF International, en ideell organisation med fokus på de grymma övergreppen mot kristna, gett ut en bok med titeln "Never again", skriven av Ewelina Ochab, som är organisationens juridiska expert. Boken tar upp vilka åtgärder som krävs för att stoppa folkmordet och hur förövarna kan ställas inför rätta. Författaren föreslår två olika tillvägagångssätt för hur säkerhetsrådet kan tackla situationen i Mellanöstern. För det första skulle säkerhetsrådet kunna upprätta en kommission bestående av Mellanösternexperter, för att utreda de tillgängliga bevisen, samla ytterligare information och förbereda ett yttrande. Om kommissionen bekräftar att de grymma dåden är att betrakta som folkmord skulle säkerhetsrådet sannolikt kunna rösta igenom en resolution om inrättande av en ad hoc-tribunal.

#P IMM.

För en månad sedan publicerade den oberoende internationella kommissionen Independent International Commission of Inquiry on the Syrian Arab Republic en rapport där IS grymheter mot specifikt yazidierna erkänns som folkmord. Det är ett stort steg framåt eftersom kommissionen är det första FN-organ som kallar IS illgärningar folkmord. Kommissionen uppgav att den har lyckats samla tillräckliga bevis som kan användas vid framtida åtal.

#P IMM.

Detta arbete bör även utföras i fråga om andra grupper som förföljs av IS. När det gäller folkmord måste varje fall (för varje skyddsvärd grupp) utredas individuellt. Nästa steg skulle således vara att säkerställa att kommissionen eller något annat FN-organ utreder frågan om illgärningar mot andra etniska och religiösa minoriteter. I kommissionens rapport uppmanas FN:s säkerhetsråd att hänvisa fallet till ICC eller inrätta en ad hoc-tribunal. Vidare skulle instämmande och åtal på nationell nivå göra det möjligt för drabbade i länder som Irak, Syrien och andra att söka rättvisa och upprättelse för de grymheter som de har utsatts för.

#P IMM.

Den 23 juni lades en del av rapporten fram inför säkerhetsrådet. Emellertid gavs inga tecken på att åtgärder för att ställa förövarna inför rätta kommer att vidtas.

#P IMM.

Sverige kommer att sitta i säkerhetsrådet 2017–2018 (som icke-permanent medlen). Som författaren Ewelina Ochab påpekar: "Sverige behöver inte vänta till januari 2017 för att handla. Sverige kan lägga fram ett förslag till resolution, om endera av de två tillvägagångssätten, för säkerhetsrådet. En sådan resolution kan behandlas om förslaget stöds av minst en av medlemmarna i säkerhetsrådet. Om Sveriges förslag till resolution stöds av en medlem av säkerhetsrådet kommer det att tas upp till omröstning.".

#P IMM.

Historiskt sett har svenskar som Dag Hammarskjöld, FN:s generalsekreterare 1953–1961, och Raoul Wallenberg, en svensk diplomat känd för att ha räddat tusentals människor till livet under Förintelsen, uppvisat ett stort mod för att göra världen till en bättre plats. De visade att svenskar kan vara ledande när det gäller rättvisa. Margot Wallström, du har fått en unik chans att stoppa folkmordet och ställa förövarna inför rätta och ge offren upprättelse. Jag uppmanar dig att ta detta historiska tillfälle i akt.

#P IMM.

Nuri Kino.

#P IMM.

författare, journalist och grundare avorganisationen A Demand For Action somjobbar för skydd av minoriteter i Irak och Syrien.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

