#D IMM.

#T IMM.

Ologiskt motstånd mot ny kärnkraft.

#P IMM.

Nyligen meddelade den nuvarande svenska regeringen att den är beredd att satsa på Electra (European Lead-Cooled Training Reactor), en forskningsreaktor som skulle öppna dörren för framtidens kärnkraft.

#P IMM.

Med så kallad Fjärde generationens kärnkraft (Gen-IV) kan vi återbruka vårt nuvarande kärnavfall flera dussin gånger, och istället för att deponera det i 100 000 år kan denna tid minskas till ett halvt årtusende.

#P IMM.

Ytterligare fördelar med denna teknik är att det för första gången i mänsklighetens historia blir möjligt att förinta plutonium, världens förmodligen mest fruktade vapenmaterial. Istället för att sprängas i atombomber kan materialet användas för att skapa energi i fredliga syften.

#P IMM.

Med detta borde världens kärnkraftsmotståndare jubla. Majoriteten av de frågor omkring kärnteknik som de har tagit upp som problem får en lösning. Vinst för alla, eller hur?.

#P IMM.

Det tog bara ett par timmar för motståndarna till kärnkraft att visa sin motvilja inför detta:.

#P IMM.

"[Kärnkraft] skapar avfall hundratusentals år fram i tiden" skriver Annika Jacobson, chef för Greenpeace i Sverige, och ignorerar avsiktligt syftet med den nya tekniken.

#P IMM.

"Vi kommer inte att sitta i en regering som bygger ut den svenska kärnkraften”, säger Miljöpartiets språkrör Gustav Fridolin.

#P IMM.

När motståndarna påstår att de motsätter sig kärnkraft för skäl som säkerhet, avfallshantering och framtida energiförsörjning borde det vara omöjligt och helt ologiskt att motsätta sig sådant som leder till en lösning på dessa problem. Ändå lyckas de med näst intill pavlovska reflexer förklara sig vara emot denna forskning.

#P IMM.

34 år efter det svenska avvecklingsbeslutet har kärnkraftsmotståndet inte uppnått något av de mål som utlovades. Istället urholkades Sveriges världsledande kompetens inom området.

#P IMM.

Detta resultat bevisar följande: avveckling är inte utveckling; motstånd är bara hämmande, inte stimulerande. Nu vill man dessutom skjuta kärnavfallet på kommande generationer istället för att bespara dem det omaket.

#P IMM.

Kärnkraftsmotstånd är en sålunda en misslyckad och farlig politik, och de grönas bluff om kärnkraften måste anses vara synad.

#P IMM.

Michael Karnerfors.

#P IMM.

civilingenjör, Lund.

#P IMM.

Johan Kihlberg.

#P IMM.

civilingenjör, Linköping.

#P IMM.

Christoffer Willenfort.

#P IMM.

Piratpartiet, Helsingborg.

#P IMM.

Niklas Starow.

#P IMM.

Piratpartiet, Skåne.

