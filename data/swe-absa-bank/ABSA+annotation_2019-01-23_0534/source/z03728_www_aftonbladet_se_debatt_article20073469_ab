#D IMM.

#T IMM.

Skärp inte kraven för familjeåterförening.

#P IMM.

Över 50 miljoner människor är på flykt i världen och det är fler än någonsin. Antalet som kommer till Sverige för att söka asyl ökar men det är fortfarande en mycket liten andel som har möjlighet att ta sig hit. Vi i Röda Korset möter många som söker skydd undan krig, katastrofer och förföljelse och många av dem är familjer som har splittrats.

#P IMM.

Samtidigt som allt fler är på flykt förs en stundtals aggressiv debatt kring asyl och invandring. I den debatten måste vi fortsätta stå upp för att rätten att söka asyl är en mänsklig rättighet som aldrig får inskränkas.

#P IMM.

Något vi hör nu, och som gör oss oroade, är att allt fler talar om att ta hårdare tag genom att begränsa rätten till familjeåterförening. Det är en rätt som redan har begränsats under de senaste åren och det är redan nu svårt för många familjer att förenas. Strängare krav för familjeåterförening kommer inte att bidra till en bättre integration. Att oroa sig för vad som händer familjen och att inte veta när man kan få leva ihop igen gör det svårare för den som kommit till Sverige att koncentrera sig på att lära sig språket, utbilda sig eller ta sig in på arbetsmarknaden.Det är också viktigt att komma ihåg att de som väntar på att få återförenas ofta är människor som precis som sina anhöriga har ett skyddsbehov. Många av dem är redan på flykt långt hemifrån med hopp om att få återse sina nära. Ofta är det samma människor som annars skulle sätta sig i livsfarliga båtar för att ta sig över Medelhavet. Att få återförenas med sin familj är en av ytterst få legala vägar in i Europa som finns och det är viktigt att den inte begränsas ytterligare.

#P IMM.

Migration har alltid varit en del av människors liv. Vi har alltid sökt oss till nya platser även om skälen har varierat. Det kan vara för att utforska världen, för att arbeta, studera eller söka bättre livsvillkor. Eller för att fly undan krig, naturkatastrofer och förtryck.Röda Korsets uppdrag är att stå upp för människor i utsatta situationer och att protestera när rättigheter begränsas och kränks.

#P IMM.

Människor har alltid ställt upp för varandra. Under andra världskriget var vi med och evakuerade barn från Finland och såg till att de fick komma till svenska hem. I dag har Röda Korset verksamheter vid asylboenden i hela landet. Tillsammans med asylsökande ordnar vi olika aktiviteter. Det kan handla om att träna svenska, fika och träffa boende i det lokala samhället, måla med barnen eller göra gemensamma utflykter.

#P IMM.

Ungdomsförbundets Kompisgrupper ordnar också aktiviteter tillsammans med ensamkommande asylsökande barn och unga som väntar på, eller nyligen har fått, uppehållstillstånd. De erfarenheter som skapas när människor möts i vardagen är ett sätt att avliva myter som lätt får fäste i debatten om migration. Vi behöver solidaritet och medmänsklighet, det är en framgångsfaktor för social trygghet och det är en grundläggande del av vad det innebär att vara människa.Nu ser vi att väldigt många vill göra en insats. Nyligen hörde en person av sig till oss och uttryckte sin vilja att delta, och sa att ”vi kan inte bara sitta och se på när miljontals människor flyr och söker skydd”. Det är en mening som fångar det vi vill säga i dag. Att skapa ett samhälle utan diskriminering och rasism, där allas rättigheter respekteras och där vi tar hand om varandra, det handlar inte bara om politik - det handlar om medmänsklighet.

#P IMM.

Migration och flykt är stora globala frågor där vi alla kan göra insatser lokalt. Det är i den egna vardagen som människor möts och myter krossas.Hala MohammedEva von Oelreich.

#P IMM.

Debattörerna.

#P IMM.

Eva von Oelreich, ordförande för svenska Röda korsetHala Mohammed, förbundsordförande för Röda korsets ungdomsförbund.

#P IMM.

Debatten.

#P IMM.

Enligt lagen har den som fått permanent uppehållstillstånd i Sverige rätt att återförenas med sin familj här (make/maka, barn upp till 18 år). Inom M finns krav på skärpta krav för försörjning av familjemedlemmar som kommer hit, vilket i praktiken kan göra återföreningar svårare. Fel väg att gå, skriver i dag Röda korset.

