#D IMM.

#T IMM.

De ensamkommande ska avgöra valet.

#P IMM.

REPLIK. ”Frågan om de ensamkommande är därför en markör för fortsättningen”, skriver Stig-Björn Ljunggren.

#P IMM.

Han är besviken på att S inte lyssnar på de väljare som vill se en kraftigt minskad invandring. Har han missat helomvändningen i svensk asylpolitik i november 2015 som resulterat i att det är ungefär lika många som sökt asyl under 2016 och 2017 som under tidigare år på 2000-talet (runt 25 000/år). Europa, och så även Sverige, har stängt sina gränser.

#P IMM.

Så Ljunggren behöver inte vara så jätteorolig.

#P IMM.

2015–2016 kom cirka 35 000 ensamkommande unga till Sverige. Vi är många lärare, boendepersonal, familjehem, idrottsföreningar, gode män, socialsekreterare och nya vänner som har stöttat dem in i en vardag i Sverige. Snart har alla fått sina asylbesked. Runt 12 000 av dem får inte stanna i Sverige. Asylutredningarna är inte rättssäkra. Den senaste tidens bombdåd i Afghanistan visar ett ständigt försämrat säkerhetsläge.

#P IMM.

Vi är många som inte tänker vara tysta om detta. Som tycker alla dessa unga människor måste få stanna i Sverige.

#P IMM.

Vi kommer inte vara tysta i valrörelsen. Så länge inte alla ensamkommande omfattas av regeringens förslag kommer vi att påtala deras svek mot de unga och mot oss som finns runt dem.

#P IMM.

Det märks att socialdemokraterna är pressade, de vill få tillbaka sina väljare från Sverigedemokraterna. För detta är de är beredda att offra en stor grupp unga människor.

#P IMM.

Det går bra för Sverige, hjulen snurrar för fullt. Vi har råd och möjlighet att ta hand om dem som kom till Sverige under den ”stora flyktingvågen”.

#P IMM.

Ska vi prata ekonomi, vilket verkar vara Ljunggrens språk, då kanske vi tjänar på att låta dem stanna. De är en arbetskraftsresurs som kommer att behövas.

#P IMM.

Vi kräver att Sverige låter de unga stanna. Vi är överallt under valrörelsen. Ingen politiker kommer undan denna fråga. Så Stig-Björn Ljunggren, du har rätt i att de ensamkommande är en markör för fortsättningen. Och vi tänker se till att det avgör valet.

#P IMM.

Från Nätverket Stoppa utvisningarna av afghanska ungdomar:Ingrid Eckerman, läkareJan-Åke Eriksson, bildredaktörJenny Grönvall, ekonomichefKatarina Nyberg, journalistKia Edvardsson, socialpedagogLisa Rabe, fil.kandMats Eliasson, överläkare, professorMeta Wiborgh, distriksläkarePia Sandqvist, socionomYvonne Sand, leg psykoterapeut.

#P IMM.

Häng med i debatten och kommentera artikeln – gilla  Debatt på Facebook.

