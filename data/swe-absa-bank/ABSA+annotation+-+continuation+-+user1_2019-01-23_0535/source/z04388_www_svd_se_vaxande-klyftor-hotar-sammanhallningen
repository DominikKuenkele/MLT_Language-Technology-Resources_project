#D IMM.

#T IMM.

Växande klyftor hotar sammanhållningen.

#P IMM.

Sverige är nu ett av de länder där ojämlikheten vuxit som allra mest under 2000- talet och det är till följd av en medveten politik. Vi kan välja att vända den utvecklingen och samtidigt stärka ekonomin i grunden, skriver Håkan Juholt och Tommy Waidelich (S).

#P IMM.

Jämlikheten och sammanhållningen i det svenska samhället är några av våra främsta styrkor. De gynnar vår ekonomi och lyfter alla människor. Därför måste jämlikheten stärkas, när svåra ekonomiska tider väntar oss.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Ett antal ekonomer, nu senast på Internationella valutafonden, har visat att den växande ojämlikheten var en bidragande orsak till finanskrisen. I de rika länder där ojämlikheten ökat mest, där har också skuldsättningen ökat och bytesbalansen försämrats. När inkomstutvecklingen för många människor halkat efter, har man i stället dragit på sig allt större skulder. Det skapar en ohållbar instabilitet i ekonomin.

#P IMM.

Denna instabilitet hotar nu att nå Sverige. Den senaste tiden har rapporter om ökad inkomstojämlikhet sköljt över oss. SCB, SNS och OECD visar alla samma sak: klyftornai vårt land växer.Enligt OECD är Sverige ett av de länder där ojämlikheten vuxit som allra mest under 2000-talet.

#P IMM.

Som SvD rapporterat har inkomsterna för den fattigaste tiondelen av befolkningen bara ökat med 1,7 procent på 20 år. Samtidigt har den rikaste tiondelen under samma period fått hela 63 procent mer. Särskilt anmärkningsvärt är att den fattigaste tiondelen i dag har 567 kronor mindre i plånboken varje månad jämfört med 2006.

#P IMM.

Förklaringen till detta ligger delvis i lågkonjunkturen, men knappast enbart. Det handlar om politiska beslut. Det är omöjligt att skära i a-kassa och sjukförsäkring för att finansiera skattesänkningar utan att de som uppbär dessa ersättningar får mindre att röra sig med. Därför är det inte förvånande, men djupt oroväckande, att barnfattigdomen nu ökar i Sverige.

#P IMM.

Europa befinner sig i ett utomordentligt svårt ekonomiskt läge. Också den amerikanska ekonomin är svagare än normalt. I denna djupa kris för världens rika länder, har Sverige relativt sett stått starkt. Sammanhållningen, öppenheten och omställningsförmågan är starka konkurrensfördelar. OECD varnar nu för den växande ojämlikheten och de slitningar den skapar. Därför måste vi bestämma oss: är det Sveriges konkurrensfördelar vi ska utveckla? Eller ska vi låta klyftorna växa i det svenska samhället?.

#P IMM.

För oss socialdemokrater är svaret enkelt. Ojämlikheten ska bekämpas. För att kunna göra det måste vi redan i dag stärka flera viktiga områden:.

#P IMM.

Ojämlikheten i Sverige ligger i dag på samma nivå som i 1980-talets USA, och är växande. Vi kan välja att vända denna utveckling. Genom arbete, utbildning, snabb omställning och rättvisa skatter gör vi inte bara Sverige mer jämlikt, utan stärker ekonomin i grunden. Det är ett politiskt arbete som kan påbörjas i dag – om viljan finns.

#P IMM.

HÅKAN JUHOLT.

#P IMM.

partiordförande för Socialdemokraterna.

#P IMM.

TOMMY WAIDELICH.

#P IMM.

ekonomiskpolitisk talesperson.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

