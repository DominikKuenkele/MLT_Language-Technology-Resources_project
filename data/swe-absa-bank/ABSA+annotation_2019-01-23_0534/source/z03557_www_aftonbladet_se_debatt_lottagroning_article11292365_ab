#D IMM.

#T IMM.

Norrland förebild för näringslivet.

#P IMM.

Jag är så himla stolt över att ha bott i Norrbotten i 13 år. Detta fantastiska län som länge tillsammans med andra Norrlandslän stämplades som en tärande del av Sverige. Det var då det! I dag brinner optimismen i landets norra delar.

#P IMM.

Enligt en undersökning som SCB har gjort visar det sig att högkonjunkturen är starkast i Norrland. Absolut bäst i Jämtland men andra län ligger inte så långt efter. Högkonjunkturen sprider framtidsoptimism i alla branscher inte bara industrin. Tjänstesektorn håller på att växa sig stark. Det är en välsignelse.

#P IMM.

Norrlandslänens största problem har varit politikernas ensidiga tilltro till exportindustrin. I viss mån lever den andan kvar. Många ”gammpolitiker” jublar när det går bra för gruvindustrin och drömmer sig tillbaka till forna storhetstider. Då malmen byggde tillväxt och bekostade välfärden.

#P IMM.

Jag tror att tjänstesektorn är framtiden för Norrland. Allt från rymdindustri till turism. Men framför allt finns många entreprenörer som i kraft av att verka långt från Stockholm hittar egna vägar till överlevnad. Stockholm är inte längre något centrum för näringslivet. Från Moskosel är det lika enkelt att nå New York eller Peking.

#P IMM.

Alla makthavare har inte fattat det ännu. Det är därför som all flygtrafik fortfarande utgår ifrån att Stockholm är navet. Tänk så tokigt!.

#P IMM.

Lotta Gröning.

