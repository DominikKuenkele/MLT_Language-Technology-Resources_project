#D IMM.

#T IMM.

"Svenska statens superdator klår KGB".

#P IMM.

För några år sedan läste jag om ett bibliotek där man kunde låna folk för en fika. Det var typ en bög, en muslim, en vegan. Säkert en feminist också.

#P IMM.

Själv skulle jag nog behöva låna ganska många slags mänskor. Framför allt en tysk, tror jag. Det finns nämligen inga som jag hyser så GRYMT mycket förutfattade meningar om som tyskar. Varenda gång jag träffar en blir jag helt tillgjord och får tvångstankar om att skämta om kriget, det är som ett litet tysktourettes jag har. Fastän jag vet med mig att tyskar egentligen är som vilka som helst så är det en liten liten röst inom mig som piper "nej det är de INTE, säg nåt om kriget nu, säg nåt om kriget!". Fan, jag hatar det här.

#P IMM.

Inte för att jag lär vara ensam om mina tyskproblem. Nej, faktiskt är det nog rätt otacksamt att vara tysk. Överhuvudtaget finns det ju många nationaliteter som är rätt skabbiga, så jag har alltid varit tacksam över att vara svensk. Vi har rykte om oss att arbeta hårt och bry oss om miljön. Ingen har nåt otalt med oss. Omvärlden betraktar oss som moderna, upplysta, pålitliga.

#P IMM.

Men det är nog slut med det där för vår del nu. Jag var ute på krogen i onsdags och bevittnade hur vi fick smisk av ryssarna i fotboll. Då var det en klen tröst att vi i samma veva spöade dem i en helt annan gren: Övervakning. Mm. Den svenska statens superdator klår ju KGB med hästlängder. Och ni vet hur man alltid tänkt "jaja, ta nu din medicin" om allt som foliehattarna sagt? Nu visade det sig ju att de hade rätt, och vi hade fel. Det var inte de som var paranoida, det var vi som var naiva. Storebrorssamhället var bara en knapptryckning bort.

#P IMM.

Och nu är det över oss. Staten kommer övervaka alla telefonsamtal och all internettrafik. Och de tänker inte lägga sig i vad vi svennar gör. Inte nu. Men självklart är det så att en lag som kan missbrukas faktiskt också kommer att missbrukas. Frågan är inte OM, utan NÄR. Den makt som Försvarets Radioanstalt just har fått är inte sund.

#P IMM.

Ja, visst har jag snackat skit om borgarna förr. Men inte ens i min vildaste fantasi hade jag kunnat föreställa mig att de var såhär dumma i huvudet. Det är ofattbart, det som har hänt. Hur skall vi nånsin kunna förklara detta? Det vet jag inte. Men jag skäms över att vara svensk.

#P IMM.

FAKTA.

