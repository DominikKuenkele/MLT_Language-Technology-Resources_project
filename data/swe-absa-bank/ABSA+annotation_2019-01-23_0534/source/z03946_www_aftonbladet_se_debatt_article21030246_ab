#D IMM.

#T IMM.

Vinster har skapat  välfärdskriminella.

#P IMM.

Svensk välfärd har fått inslag av direkt brottslighet – de välfärdskriminella. Möjligheten att göra obegränsade vinster har lett till sådant som för bara några år sedan vore helt otänkbart.

#P IMM.

Vinstdebatten handlar oftast om underbemanning, kortsiktighet och en välfärd som allt mer fördelas efter hur lönsamma vi är, inte efter vilka behov vi har. Naturligtvis är de allra flesta välfärdsföretag inte kriminella, men i takt med att vår gemensamma välfärd allt mer kommit att handla om vinstmöjligheter har den även lockat till sig rena brottslingar. Privatiseringen av välfärden blev i vissa delar även en piratisering.

#P IMM.

När hemtjänsten privatiserades i Södertälje drog den snart till sig den grovt organiserade brottsligheten. Det som borde handla om att hjälpa äldre i vardagen blev en chans till snabba pengar. Här var det inte frågan om någon enstaka fifflare, utan om grovt organiserad välfärdskriminalitet. Den enorma härvan av fusk har lett till Sveriges troligen längsta och dyraste rättegång i en tingsrätt någonsin. Kriminaliteten ledde till att Södertälje nu har avskaffat marknadsstyrningen i hemtjänsten.

#P IMM.

Ett assistansföretag i Örebro lurade till sig miljontals kronor för personlig assistans som inte fanns. De var verksamma i stora delar av Sverige med nästan 600 anställda och över 100 miljoner i omsättning. Upplägget var att bluffa om hur många timmar deras assistenter jobbat och sedan begära pengar för det. Det hela slutade med rättegång och att företagets vd dömdes till två års fängelse.

#P IMM.

Även privatiseringen av samhällets stöd till nyanlända invandrare drog till sig kriminella företag. Det var den borgerliga regeringen som införde systemet med etableringslotsar som för statliga pengar skulle hjälpa nyanlända in på arbetsmarknaden. Snart blev det tydligt att de var usla på att hjälpa folk att få jobb och att det knappast var särskilt meningsfullt för en nyanländ person att försöka välja mellan olika etableringsföretag. Men det blev värre än så. När Arbetsförmedlingen i vintras till slut skrotade hela systemet hänvisade de till att det var för stora problem med ”organiserad brottslighet, hot, människosmuggling och utpressning”.

#P IMM.

Sedan kritiken mot dessa missförhållanden växt sig alltför stark har högern börjat prata om att införa nya kontroller och regler. Det är ett sätt att hantera debatten, men knappast ett sätt att lösa de grundläggande problemen. Så länge välfärden erbjuder möjligheten till obegränsade vinster kommer den locka till sig aktörer vi inte önskar ha där, inklusive de välfärdskriminella.

#P IMM.

Genom att i stället stoppa vinstjakten kan vi skapa förutsättningar för att alla aktörer i välfärden är där för just välfärdens skull, inte för att plocka ut maximalt med vinst. Så kommer vi åt både kriminella och de som är lagliga men prioriterar vinst framför bra välfärd. Därför är Vänsterpartiets överenskommelse med regeringen om att stoppa vinstjakten så viktig. Överenskommelsen innebär även en vändning i själva synen på privatiseringar. De är inte lösningen på allt.

#P IMM.

Men alla har inte dragit lärdom av det som hänt i den svenska välfärden. I dag är det Annie Lööfs tur att tala på scenen i Almedalen. Kommer vi få höra förslag om nya områden som ska privatiseras?.

#P IMM.

Medan Moderaterna i dag av taktiska skäl talar tystare om dessa frågor driver Centerpartiet öppet på för nya privatiseringar. Till exempel vill de privatisera stora delar av Arbetsförmedlingen. Problemen som uppstod när de införde etableringslotsarna avskräcker uppenbarligen inte, inte ens den rena kriminaliteten.

#P IMM.

Har Centerpartiet inte lärt sig någonting eller bryr de sig bara inte?.

#P IMM.

Jonas Sjöstedt.

#P IMM.

Partiledare Vänsterpartiet.

