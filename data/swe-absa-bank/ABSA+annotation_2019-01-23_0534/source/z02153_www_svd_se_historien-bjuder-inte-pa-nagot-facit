#D IMM.

#T IMM.

Historien bjuder inte på något facit.

#P IMM.

Den fria världens ledare samlades sommaren 1938 för att diskutera flyktingsituationen som följde på den nazistiska politiken. Slutsatsen var att inget land var berett att ge en fristad eller säkra flyktvägar, skriver Christer Mattsson, Segerstedtinstitutet.

#P IMM.

I tjugo år har jag arbetat med det som internationellt brukar kallas för Holocaust education, undervisning om Förintelsen med det uttalade syftet att lära sig både om och av historien. Vad vi kan lära oss av historien är att den aldrig upprepar sig på ett sådant sätt att vi känner igen vad som är på väg att hända; för det som kommer att hända kommer aldrig vara exakt samma sak som det som en gång hände.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Inte desto mindre finns den ofta där, känslan av igenkännande.

#P IMM.

Jag tänker på den lilla pojken, Alan Kurdi hette han visst, som spolats upp på en strand i Medelhavet. Jag tänker också på vilken uppståndelse det blev när Åsa Romson tidigare i år påstod att det som sker på Medelhavet är ett nytt Auschwitz. Jag vet inte hur vare sig Åsa Romson eller de som blev upprörda tänkte. Naturligtvis är det inte ett nytt Auschwitz på Medelhavet eftersom Auschwitz var ett dödsläger och Alans död är en del av en flyktingkatastrof.

#P IMM.

En gång under ett av mina besök vid minnesplatsen Auschwitz mötte jag en grupp norska skolungdomar som hade en ceremoni. Uppställda i en cirkel kring det stora monumentet lade de ned varsin ros, tog varandra i handen och lovade att detta aldrig skulle få ske igen. Efteråt gick de mot utgången och jag kom att överhöra en diskussion då en elev sade till sin lärare:.

#P IMM.

– Jag kan inte förstå hur människor kan göra så här mot andra människor.

#P IMM.

– Nä, svarade läraren. Vissa saker går inte att förstå.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Kanske läraren var trött och inte orkade diskutera vidare. Kanske läraren tyckte att det inte går att förstå.

#P IMM.

Men det är just det som är saken. Vi kan förstå och förklara hur Förintelsen kunde äga rum och vi vet att det inte började med massavrättningar.En avgörande del av händelseförloppet var omvärldens oförmåga att möta det akuta skyddsbehovet hos judar, romer och andra människor som behövde fly undan 1930-talets grova och livshotande repressioner, men vid denna tidpunkt ännu inte ett folkmord.

#P IMM.

Den fria världens ledare samlades i Evian sommaren 1938 för att diskutera flyktingsituationen i Europa och världen som följde på den nazistiska politiken. Slutsatsen var att inget land var berett att ge en fristad eller säkra flyktvägar från Tyskland baserat på människors skyddsbehov. Tom White, diplomat från Australien, menade att Australien inte hade något rasproblem och inte heller tänkte importera ett.

#P IMM.

De desperata människorna som flyr från krig och terror över Medelhavet väljer inte skrangliga båtar av ekonomiska skäl, utan för att de inte får lov att köpa en flygbiljett. Detta genom en överenskommelse mellan den fria världens ledare som säger att det är flygbolagen som har ansvaret att visera sina resenärer och om de inte vill stå för kostnaden att transportera tillbaka dem skall de säkerställa att dessa har inresetillstånd till sin slutdestination. Det går inte att söka visum till Schengen i Aleppo och utan visum får man alltså inte köpa flygbiljett, trots att den kostar en bråkdel mot vad platsen på den livsfarliga smuggelbåten kostar.

#P IMM.

Om Åsa Romson hade sagt att det som sker på Medelhavet nu är ett nytt Evian hade hon kunnat göra en kraftfull historisk parallell, men vem hade förstått den?.

#P IMM.

Medan Alan spolas upp på stranden diskuteras flyktingkatastrofen i världen som en del av integrationspolitiken. Det skär sig så illa mot Tom Whites ord: "Vi vill inte importera ett problem". Men vem minns dem, när historien reduceras till att lägga ned en ros?.

#P IMM.

Christer Mattsson.

#P IMM.

tf föreståndare SegerstedtinstitutetGöteborgs universitet.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

