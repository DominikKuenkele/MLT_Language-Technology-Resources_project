#D IMM.

#T IMM.

Varför vill M skära ner på stöd till brottsoffer?.

#P IMM.

Moderaterna vill framstå som ett parti som står upp mot kriminaliteten. Därför är det uppseendeväckande att de samtidigt i sin skuggbudget för 2017 så kraftigt skär ner på stödet till brottsoffer, advokathjälp och uppklarandet av brott. Det skriver Annika Hirvonen Falk (MP), rättspolitisk talesperson.

#P IMM.

Det Moderaterna inte pratar om är nämligen hur de finansierar sina polissatsningar och skattesänkningar. Uträkningar visar att en del i finansieringen av politiken består i att skära i ersättningarna till rättshjälpsbiträden, offentliga försvarare och målsägandebiträden. Moderaterna minskar pengarna till juridisk hjälp med 155 miljoner jämfört med regeringen. Det innebär cirka 90 000 färre timmar i hjälp till bland annat våldsutsatta kvinnor, asylsökande barn och personer som åtalas för brott.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Moderaterna tar nu ställning för att skära ner på insatser som är helt centrala för att faktiskt klara upp brott på ett rättssäkert sätt som leder till fällande domar. I våldtäktsmål har det många gånger visats att tillgången till målsägandebiträden tidigt i processen ökar möjligheterna att få gärningsmannen dömd. Målsägandebiträdet är den som stöttar brottsoffret och bevakar offrets rätt. Detta är anledningen till att sexualbrottskommittén nyligen föreslog tydligare regler för att målsägarbiträden ska anlitas så snabbt som möjligt efter att brottet polisanmälts. Nu skär alltså Moderaterna ner på samma konto.

#P IMM.

Förutom att skära i målsägarbiträdena och de offentliga försvararna riktar Moderaterna in sig på en grupp som är i särskilt stort behov av rättslig hjälp – människor som är på flykt och söker asyl. Detta gör de samtidigt som världen brinner och det är viktigare än någonsin att varje person som sökt sig till Sverige får sin sak ordentligt utredd.

#P IMM.

Regeringen satsar brett på att minska brottsligheten och att klara upp fler brott genom bland annat mer stöd för lokalt brottsförebyggande arbete. För att klara den stora utmaningen behövs dock också ett väl fungerande rättsväsende. Grundläggande för en rättsstat är rättvisa rättegångar, goda möjligheter att få juridisk hjälp och stöd både för brottsoffer och åtalade.

#P IMM.

Att Moderaterna skär ner på just detta visar både på en ökad grad av populism och en bristande respekt för rättsstaten och dess förutsättningar.

#P IMM.

Annika Hirvonen Falk (MP).

#P IMM.

rättspolitisk talesperson.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

