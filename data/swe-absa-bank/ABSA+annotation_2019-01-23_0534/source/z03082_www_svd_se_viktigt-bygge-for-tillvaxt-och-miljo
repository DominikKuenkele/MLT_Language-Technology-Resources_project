#D IMM.

#T IMM.

Viktigt bygge för tillväxt och miljö.

#P IMM.

REGIONAL TILLVÄXT Den planerade hamnen i Nynäshamn är en nödvändig komponent i regionens infrastruktursystem. Tillsammans med andra stora infrastruktur-projekt som Förbifart Stockholm och Citybanan är den avgörande för ett Stockholm i världsklass 2030, skriver bland andra Ulla Hamilton (M) och Ilja Batljan (S).

#P IMM.

Visionen för Stockholm är att 2030 vara navet i den växande Stockholm-Mälarregionen. Näringslivet ska framgångsrikt kunna konkurrera med varor och tjänster på den globala marknaden. Därför krävs det stora satsningar på vägar, järnvägar och bostäder som gynnar både Stockholm- Mälarregionens och hela landets möjligheter att fortsätta att växa och frodas. En nödvändig komponent i regionens infrastruktursystem är den planerade hamnen på Norvik-udden i Nynäshamn.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

I en undersökning som Novus Opinion utfört på uppdrag av Stockholms hamnar framkommer det att stockholmarna vill att hamn-kapaciteten.

#P IMM.

i Stockholms-regionen ska byggas ut. Hela sju av tio anser att hamnarna är viktiga för handel, turism och näringsliv. Stödet är stort i alla åldrar men störst bland de äldre. En stor osäkerhet finns bland de unga (18–29 år) och här har vi alla ett gemensamt ansvar att bättre förklara hur och varför sjöfarten och hamnarna ger ett så viktigt bidrag till regionens välstånd. Det är samtidigt tre gånger fler stockholmare som är positiva till utbyggnad av hamnarna för att förbättra möjlig- heterna att ta emot mer gods- och persontrafik än som är negativa.

#P IMM.

När konjunkturen vänder måste vi vara redo att ta emot den ökande container- och färjetrafiken och de större fartygen som förväntas. Därför är det positivt att huvudförhandlingarna i denobligatoriska miljöprövningenav den nya hamnen på Norvikuddeni Nynäshamn har påbörjats. En rättvis och effektiv process utan onödiga fördröjningar är av stor vikt för att regionens utveckling inte förhindras eller fördröjs. Nuvarande hamninfrastruktur i Stockholm byggdes på 1870- talet och morgondagens sjöfart kräver andra hamnar än går- dagens och dagens.

#P IMM.

Ett antal trender gör samman- taget att en förändring av infrastrukturen inom sjöfarten är nödvändig. Godstransporterna har ökat kraftigt de senaste år- tiondena och när konjunkturnedgången är över ser vi inga skäl till att detta skulle ändras. Samtidigt gör ökad effektivitet och miljöhänsyn att nya fartyg byggs med större kapacitet än de som är vanliga i drift idag. Fler containrar på samma fartyg ökar effektiviteten med konsekvensen att större hamnar som klarar mer djupgående och längre fartyg krävs.

#P IMM.

Utöver att svara mot dessa nya trender är investeringen i Norvik-udden också ett val som medför en kortare farled in till hamnen vilket är positivt både för miljön och för transportkostnaderna. En utbyggnad av hamnkapaciteten utanför Stockholms innerstad möjliggör även mottagande av fler kryssningsfartyg i Stockholm som idag konkurrerar om utrymmet.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

En hamnetablering i Norvik, med en utbyggnad i tre etapper beroende på hur marknaden utvecklar sig, kommer att innebära ett lyft inte bara för Nynäshamn och södertörnsområdet utan även för hela Stockholm-Mälarregionen. Närheten från hamnområdet till utvecklingsbar industrimark ökar konkurrenskraften för den så viktiga men av lågkonjunkturen hårt drabbade teknik- och industrisektorn. Sett i ett Östersjöregionsperspektiv ökar Mälarregionens konkurrenskraft och möjligheterna för export till andra länder i regionen förbättras.

#P IMM.

I etableringen av hamnen är miljön oerhört viktig. Därför kommer den att byggas med den senaste teknologin för att minimera störningar i omgivningen och påverkan på miljön. Exempelvis kommer alla kajplatser kunna erbjuda elanslutning till fartygen, avfallsvatten ansluts till reningsverk och belysningssystemet är särskilt anpassat för att inte störa angränsande verksamheter. Nyetableringen möjliggör en effektivt planerad hamnverksamhet där hänsyn tas till näraliggande natur och topografi. Med en miljöhamn i världsklass befäster Stockholm sin position som miljöföredöme.

#P IMM.

Vill vi att Stockholm-Mälar- regionen ska fortsätta att växa måste vi låta infrastrukturen följa med i utvecklingen. Sam- tidigt är dagens lagstiftning illa anpassad för större infrastrukturprojekt med onödiga överklaganden och fördröj- ningar som följd. För att Stockholms- och Mälarregionen ska fortsätta att vara en tillväxt- region behöver lagstiftningen förbättras.

#P IMM.

Regeringen bör därför påbörja ett arbete med att göra plan- och tillståndsprocessen mer effektiv men utan att minska medborgarinflytandet. Lagstiftning som motverkar jobb och tillväxt måste moderniseras och effektivt möjliggöra infrastruktursatsningar även i storstadsområden. Satsningen i Norvik tillsammans med andra stora infrastrukturprojekt som Förbifart Stockholm och Citybanan är avgörande för ett Stockholm i världsklass 2030.

#P IMM.

ULLA HAMILTON (M).

#P IMM.

Miljö- och trafikborgarråd Stockholms stadILJA BATLJAN (S).

#P IMM.

Kommunstyrelsens ordförande NynäshamnPETER EGARDT.

#P IMM.

Vd Stockholms HandelskammareCHRISTEL WIMAN.

#P IMM.

Vd Stockholms Hamnar.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

