#D IMM.

#T IMM.

Ni skulle väl inte försvara en rasist?

#P IMM.

I morgon faller hovrättsdomen mot pingstpastorn Åke Green, som är dömd i lägre instans för hets mot folkgrupp. Vad domstolen kommer fram till vet förstås ingen ännu, men en rad liberala debattörer och ledarskribenter har uppfattningen klar – Åke Green har inte begått något brott. Detta trots att åtalet gäller en veritabel hatpredikan riktad mot homosexuella, en grupp som fått ett särskilt skydd i lagstiftningen mot bakgrund av den förföljelse som varit så påtaglig för homo- och bisexuella genom åren.

#P IMM.

Debattörer som aldrig skulle drömma om att kräva frikännande domar för hets mot judar tycks nu anse att samma slags hets – mot homosexuella – inte ska vara straffbar.

#P IMM.

Det är ett sammelsurium av argument som yrvaket förts fram. DN:s ledarsida anser att det kan vara fråga om hets enbart om den sker inför en uppretad folkmassa, en ståndpunkt som tidningen inte haft när det gäller nazistisk hets.

#P IMM.

Expressens ledarsida vill tona ned motivet bakom Åke Greens predikan med att denne ”likt socialminister Berit Andnor var oroad över sexualiseringen av det offentliga rummet”. Expressen påpekar att förföljelsen av Åke Greens likasinnade har varit minst lika svår i Sverige som förföljelsen av homosexuella, i kvantitet mycket värre. I förra veckan fortsatte Expressen på den linjen och diskuterade att om homosexuella ska betraktas som en skyddsvärd grupp kanske också hatpropaganda mot gruppen ”politiker” borde förbjudas.

#P IMM.

Så har Expressens kamp för människovärdet, det som var en viktig bakgrund till tidningens tillkomst, förvandlats till ett raljant resonemang om vilka grupper det är mest synd om.

#P IMM.

Pressombudsmannen Olle Stenholm har också deltagit i debatten. Han skriver att alla homosexuella, till skillnad från etniska folkgrupper, inte säkert uppskattar ”att av staten samfällt identifieras genom en tilldelad sexuell grupptillhörighet”. Men i det här sammanhanget är det faktiskt inte staten som har tilldelat oss en grupptillhörighet, det har gjorts för länge sedan av dem som vill oss illa – de som drar ut i parkerna för att knacka bög, de som attackerar Prideparaden, de som utsätter enskilda homo- och bisexuella för hot och våld.

#P IMM.

Flera andra skribenter har dragit ut till Åke Greens försvar. Publicisten Bertil Torekull skriver i Expressen att predikan knappast kan vara hets eftersom Åke Green avslutade sin predikan med förbehållet att ”vi inte kan fördöma dessa människor”. Författaren Thomas von Vegesack och förre DN-chefredaktören Svante Nycander har gjort liknande inlägg.

#P IMM.

Alla dessa utspel från tunga opinionsbildare har ett gemensamt. De saknar fullständigt analys av de hatbrott som ständigt begås mot homo- och bisexuella samt transpersoner i Sverige. De saknar varje resonemang om det vedertagna sambandet mellan propaganda och förföljelse. De nämner inte de många mord på homosexuella som skett i Sverige de senaste decennierna. 50 procent av Sveriges homosexuella har någon gång blivit utsatta för våld eller hot om våld, förtal, trakasserier och förolämpningar, enligt en undersökning från Stockholms universitet.

#P IMM.

Ingen av debattörerna motiverar varför homo- och bisexuella som grupp skulle vara mindre skyddsvärda än judar, svarta och zigenare.

#P IMM.

Saken blir inte bättre av att de flesta nyhetsjournalister som bevakat fallet okritiskt rapporterat om att fallet väckt stor uppmärksamhet internationellt. Sanningen är ju att den utländska uppmärksamheten huvudsakligen handlar om högerkristna kretsar. s Ebba von Essen var en av de få som skildrade att det var kristna grupper som fyllde åhörarläktaren i Göta hovrätt. Hon beskrev också att tre unga nationaldemokrater överlämnade en tröja till Åke Green, som log och tackade.

#P IMM.

En predikstol, ett fromt leende och en prästkrage kan aldrig vara en förmildrande omständighet när ett budskap ska bedömas. Och den som tror att hets med religiösa förtecken aldrig kan leda till våld och hot mot enskilda personer bör vända blicken till USA.

#P IMM.

Hatpropaganda mot grupper bedrivs typiskt sett mot ett antal speciella grupper som traditionellt varit mycket utsatta för förföljelse. När riksdagen i bred enighet har beslutat vilka som ska omfattas av skyddet mot denna propaganda är det därför inte uttryck för någon yttrandefrihetsrättslig klåfingrighet i största allmänhet.

#P IMM.

Det är beklämmande att liberala debattörer, som normalt sett värnar medborgarnas rätt att slippa utsättas för våld, hat och hot, visar sådan aningslöshet inför homo- och bisexuellas utsatthet.

#P IMM.

Sören Andersson (ordförande RFSL), Elisabet Qvarford (HBT-ansvarig ansvarig för frågor som rör diskriminering på grund av sexuell läggning TCO).

