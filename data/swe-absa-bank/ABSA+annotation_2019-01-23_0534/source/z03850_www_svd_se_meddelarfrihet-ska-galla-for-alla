#D IMM.

#T IMM.

Meddelarfrihet ska gälla för alla.

#P IMM.

Skulle det gå att lösa frågan om meddelarfrihet med en avtalsskrivning, som Vårdföretagarna skriver i sin replik? Tyvärr inte. Meddelarfrihet är en fråga som regleras i grundlagen. Den ska inte ersättas av avtal med utrymme för annan tolkning och som leder till andra sanktioner, skriver Vision och TCO i en slutreplik.

#P IMM.

Att ha det som i dag, där kommunalt anställda har meddelarskydd men inte  privat anställda, är inte rimligt.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

I fredagens (11/12) SvD replikerar Vårdföretagarna på Visions och TCO:s debattartikel (6/12) angående att lagen måste ge meddelarfrihet även för anställda inom privat skattefinansierad välfärd. Enligt Vårdföretagarna behövs ingen ny lag utan "meddelarfrihet kan skrivas in i avtalet". Men det räcker inte för att säkra medarbetarnas trygghet när de känner sig nödgade att larma om missförhållanden.

#P IMM.

**Stora delar av **vår välfärd är just nu under hårt tryck. Inte minst gäller detta de medarbetare som arbetar med flyktingmottagandet inom den sociala sektorn – en redan tidigare hårt ansträngd sektor.

#P IMM.

Många av dessa medarbetare är anställda på kommunala eller privata HVB (Hem för vård eller boende), där ensamkommande barn och unga ofta placeras. De är stolta över det jobb som de gör för att ge de ensamkommande en bra start i Sverige. Men, deras förutsättningar brister – om och om igen.

#P IMM.

**I ett sådant läge **är det självklart viktigt att de har möjlighet att larma media om missförhållanden som uppstår. Och det ska givetvis gälla oavsett vilken arbetsgivare man har. Att ha det som i dag, där kommunalt anställda har meddelarskydd men inte  privat anställda, är inte rimligt.

#P IMM.

När Vision nyligen lät undersöka arbetsvillkoren för förbundets medlemmar som arbetar med flyktingmottagandet indikerade undersökningen att medarbetarna i privata verksamheter har en än mer utsatt arbetssituation. Det här ber Vårdföretagarna i sin replik oss att tydligare redovisa, vilket vi självklart kan göra. Några exempel:.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

**• Sju av tio **av samtliga tillfrågade har fått en ökad arbetsbelastning till följd av flyktingsituationen. Inom privata verksamheter är siffran nio av tio.

#P IMM.

**• En av tre **upplever större psykiska påfrestningar än tidigare. Inom privata verksamheter är siffran två av tre.

#P IMM.

Visions medlemmar inom privata verksamheter ligger också tydligt högre när det till exempel handlar om mer övertidsarbete, upplevelsen av att otryggheten ökat och att man tvingas prioritera bort andra viktiga arbetsuppgifter.

#P IMM.

**Låt oss förtydliga **att för Vision och TCO handlar det inte om att peka ut vissa verksamheter. Däremot visar ovanstående siffror med all tydlighet att det finns ett behov av att medarbetarna, oavsett vilken arbetsgivare de har, ska ha samma rätt att kunna larma om missförhållande. Det handlar om deras trygghet – och om de utsatta barnens framtid.

#P IMM.

Skulle det då, som Vårdföretagarna skriver i sin replik, gå att lösa med en avtalsskrivning? Tyvärr, är vårt svar, det räcker inte. Meddelarfrihet är en fråga som regleras i grundlagen. Den ska inte ersättas av avtal med utrymme för annan tolkning och som leder till andra sanktioner.

#P IMM.

Vi hoppas att det är en syn som Vårdföretagarna delar.

#P IMM.

Vi hoppas också att regeringen förstår vikten av att lägga fram det lagförslag som redan finns om att meddelarskydd ska gälla i skattefinansierad vård, skola och omsorg. Det är drygt tre år sedan (6/10 2012) Stefan Löfven – då oppositionsledare och i dag statsminister – slog fast detta. Nu är det hög tid att förverkliga löftet.

#P IMM.

Eva Nordmark.

#P IMM.

ordförande TCO.

#P IMM.

Veronica Magnusson.

#P IMM.

förbundsordförande Vision.

#P IMM.

Redaktör: Carina StenssonBiträdande redaktör: Carl-Johan BilkenrothMejl: debatt@svd.seTelefonnummer: 08-135149Twitter: @SvDDebattFacebook: SvD Debatt.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

