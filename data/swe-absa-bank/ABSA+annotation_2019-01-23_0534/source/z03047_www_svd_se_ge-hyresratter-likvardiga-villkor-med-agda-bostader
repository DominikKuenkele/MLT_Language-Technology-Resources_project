#D IMM.

#T IMM.

Ge hyresrätter likvärdiga villkor   
med ägda bostäder.

#P IMM.

Hyrorna i nyproduktion ligger redan i dag på marknadsanpassade nivåer. Det är därför det inte byggs bostäder för människor med normala inkomster.Barbro Engman.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Per-Anders Bergendahl hävdar påBrännpunkt 25/9 att den svenska förhandlingsmodellen är det stora hindret för byggandet. Bergendahl menar att "marknadsreglering" i stället kan få fart på byggandet av hyresrätter.

#P IMM.

Det byggs alldeles för lite i Sverige och det gäller både villor, bostadsrätter och hyresrätter. Varken villor eller bostadsrätter omfattas av hyresmarknadens bruksvärdessystem eller förhandlade hyror - ändå byggs det för lite och alldeles för dyrt även av dessa boendeformer. Hur kommer det sig? Det är uppenbart att marknadskrafterna ändå inte fungerar.

#P IMM.

Hyrorna i nyproduktion ligger redan i dag på marknadsanpassade nivåer. Det är därför det inte byggs bostäder för människor med normala inkomster, eller där behoven är som störst.

#P IMM.

För övrigt är det tack vare tidigare års bostadspolitik då staten tog ansvar för rimliga finansieringsförutsättningar som vi har så många privata och allmännyttiga hyresrätter som vi har.

#P IMM.

I åratal har skenande materialkostnader, dålig konkurrens inom byggindustrin, kommunernas bristande planering och försäljning av kommunal mark och krångliga plan- och byggregler varit de största hindren för ett ökat bostadsbyggandet. Dessa hinder kommer inte att försvinna bara för att hyrorna släpps fria.

#P IMM.

Utöver detta drabbas byggandet av hyresrätter av en extra orättvisa i form av en skattemässig obalans. Allt detta som en följd av politisk styrning - eller kanske snarare brist på styrning.

#P IMM.

Ser vi på bostadspolitik i ett internationellt perspektiv kan man konstatera att alla länder som har marknadshyror också har tvingats ha någon form av reglering och ett särskilt utformat system av social housing.

#P IMM.

I Sverige har samtliga politiska partier varit överens om att vi inte ska ha en subventionerad hyresmarknad för låginkomsttagare. I stället har vi valt ett system där människors trygghet och möjlighet att få bo kvar i sina hem balanseras mot fastighetsägares krav på vinster och en god förvaltning. Det framgår inte av artikeln hur Bergendahl hade tänkt sig att den balansen och tryggheten för konsumenterna skulle kunna upprätthållas av marknaden. Och på vilket sätt det skulle påverka utbudet och viljan att bygga.

#P IMM.

Vi har under många år förhandlat hyror i både hög- och lågkonjunktur, under finanskriser och efter skatteomläggningar. Det har varit möjligt att hantera dessa stora nationella påfrestningar och för hushållen besvärliga tider just därför att vi har ett flexibelt icke reglerat system för hyressättning.

#P IMM.

Det svenska systemet, som ger hyresgäster rätt att organisera sig och rätt att förhandla sina hyror, har dessutom stor uppslutning. En stor majoritet av landets hyresgäster är redan medlemmar i Hyresgästföreningen. Dessutom är det så att varje gång det presenteras förslag på marknadshyror och minskad trygghet för hyresgäster så ökar Hyresgästföreningens medlemstal. Ett tydligt tecken på hur en majoritet av Sveriges befolkning ser på en friare hyressättning.

#P IMM.

Stabiliteten på hyresmarknaden garanteras av hyressättningssystemet. Det ger trygghet för de boende, rimliga hyror för hyresgästerna och fortsatt lönsamhet för hyresvärdarna.

#P IMM.

För investeringar i flerfamiljshus anses som en både säker, stabil och lönsam investering. "Fastighetsmarknaden i Sverige anses som en av de mest likvida och aktiva i Europa. Det reglerade hyressättningssystemet har bidragit till en stabil och långsamt stigande hyresutveckling för bostäder", skriver till exempel Hyresfastighetsfonden.

#P IMM.

Det som krävs är en skattereform för hyresrätten så att villkoren blir likvärdiga med ägda bostäder. Det är mer samhällsekonomiskt lönsamt och ger betydligt fler bostäder än mer marknadsanpassade hyror. Det innebär dessutom en fortsatt trygghet för de boende. Och det kan väl inte vara den tryggheten Per-Anders Bergendahl vill rycka undan?.

#P IMM.

BARBRO ENGMAN.

#P IMM.

förbundsordförande Hyresgästföreningen.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

