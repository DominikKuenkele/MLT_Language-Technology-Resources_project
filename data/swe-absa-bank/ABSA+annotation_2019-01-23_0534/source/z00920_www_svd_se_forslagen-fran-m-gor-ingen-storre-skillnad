#D IMM.

#T IMM.

Förslagen från M gör ingen större skillnad.

#P IMM.

Vänsterpartiet har länge drivit kravet om en bankdelningslag. Vi kan nu med glädje konstatera att detta förslag vinner allt starkare gehör internationellt.Ulla Andersson.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

På Brännpunkt (10/2) svarar Anna Kinberg Batra på min artikel om bankernas vinster och höga marginaler på bolånen. En välvillig tolkning av Kinberg Batras svar är att hon delar vår uppfattning att bankmarknaden inte fungerar.

#P IMM.

Bankernas stora vinster har sin grund i två omständigheter – bristande konkurrens och statliga garantier. De senare består dels av insättningsgarantin och dels en implicit garanti från statens sida om att man aldrig kommer att låta en storbank gå i konkurs (den så kallade "too big to fail"-problematiken). Den implicita garantin innebär också att bankerna tar större risker än vad de annars skulle göra och är en direkt subvention av storbankernas upplåningskostnader.

#P IMM.

Riksbanken har värderat denna subvention till 30 miljarder kronor per år (mellan 2002-2010).

#P IMM.

Storbankernas samlade vinster efter skatt uppgick till 67 miljarder kronor under 2012. Nästan hälften av bankernas vinster är med andra ord en direkt subvention från statens sida.

#P IMM.

Och som om denna gåva från staten inte vore nog har regeringen beslutat att sänka bolagsskatten till storbankerna med flera miljarder, enbart Handelsbanken beräknas tjäna 1,5 miljarder kronor på den sänkta skatten – vilket väl får betecknas som klassisk borgerlig fördelningspolitik.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Parallellt med detta har storbankerna på grund av den bristande konkurrensen kraftigt ökat sina vinster på hushållens bolån. Enligt Finansinspektionen har bankernas nettomarginal på nya tremånaders lån ökat med cirka 300 procent under de senaste två åren.

#P IMM.

Bankernas nuvarande affärsmodeller går ut på att de både placerar kundernas pengar och handlar för egen räkning. Detta kan leda till betydande intressekonflikter. Den ovan nämnda implicita garantin blir i detta sammanhang särskilt absurd. Bankerna använder hushållens statligt försäkrade insättningar och statlig subventionerad finansiering till egen riskabel spekulation i olika finansiella instrument. Därefter förväntar sig de att skattebetalarna ska stå för notan om dessa placeringar skulle slå fel och banken hamna på obestånd.

#P IMM.

För att komma tillrätta med denna orimliga ordning krävs genomgripande och strukturella reformer. Det räcker inte att som AnnaKinberg Batra hänvisa till högre kapitaltäckningskrav, privatekonomiska utbildningsprogram och vaga instruktioner till Finansinspektionen.

#P IMM.

Vänsterpartiet har länge drivit kravet om en bankdelningslag i syfte att separera bankernas traditionella verksamhet i form av in- och utlåning till hushåll och företag från bankernas spekulativa "investmentverksamhet". Vi kan nu med glädje konstatera att detta förslag vinner allt starkare gehör internationellt. I Storbritannien har man redan fattat beslut om att genomföra en lag i denna riktning. Inom EU håller kommissionen på och arbetar med ett förslag och Frankrike och Tyskland har aviserat att de tänker gå före med nationell lagstiftning. Och i USA har en lång rad före detta bankchefer och företrädare för finansiella tillsynsmyndigheter gått ut och krävt en "fullständig" bankdelningslag.

#P IMM.

En bankdelningslag löser inte alla problem på de finansiella marknaderna, långt därifrån. Men det är ett absolut och nödvändigt steg för att öka den finansiella stabiliteten och minska skattebetalarnas exponering och subventioner till storbankerna. Det är sådana förslag som gör skillnad på riktigt, till skillnad från småsaker som den privatekonomiska utbildning Kinberg Batra föreslår.

#P IMM.

ULLA ANDERSSON (V).

#P IMM.

ekonomisk-politisk talesperson.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

