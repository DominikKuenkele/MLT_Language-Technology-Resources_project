#D IMM.

#T IMM.

Predikant om vårt julfirande:.

#P IMM.

Ja, du läste rätt. Julen som vi firar den nu i Sverige är inte bra för oss. Bättre att lägga ner den.

#P IMM.

Tänk så fel det har blivit. Se julskyltning i oktober och äta julmat i november. När julen kommer så är vi innerligt trötta på allt julrött och tomtar i alla tänkbara och otänkbara sammanhang. Och efter ett antal avverkade julbord så är man så hopplöst trött på julmaten när den sätts fram, så att man får spykänslor.

#P IMM.

När julen väl kommer har handlarna och restaurangbranschen lyckat hova in storkovan och lurat av oss både pengarna och ett fräscht julfirande!.

#P IMM.

Vad som finns kvar är miljoner slutkörda och sönderstressade svenskar som bara rasar samman när väl julen kommer. Då är de för trötta att ha något verkligt utbyte av julen. Det enda man kan glädja sig åt är att ha uppfyllt alla outtalade krav som finns på hur man ska förbereda julen. För fira jul det ska man om det så ska kosta sista kronan och alla krafter som kan uppbringas!.

#P IMM.

Eller måste man ha det så här? Måste man gå i denna gillrade kommersiella julfälla vartenda år? Är det inte dags att lära sig av tidigare så kallade julfiranden?.

#P IMM.

Jo, visst vore det bättre att lägga ner julfirandet i dess nuvarande form. Det är ju så många som i stället för att ha behållning av denna julcirkus mår så innerligt dåligt av den.

#P IMM.

All julångest som skapas, all julstress och alla magsår och alla ensamstående som upplever julen som årets mest fruktansvärda helg, där man sitter i sin ensamhet. Julen har blivit ett hälsoproblem och sådant ska man ta itu med. Det handlar ju om folkhälsan.

#P IMM.

Det går ju också utomordentligt bra att ge varandra presenter lite då och då under hela året. Det vore ju verkligen överraskningar i stället för dessa helt förväntade klappar den 24 december. Det skulle ju skapa julstämning flera dagar om året!.

#P IMM.

Och maten, ja varför inte ha julmat när den ska ätas, inte i november. Då vore ju julbordet på julafton en höjdpunkt att se fram emot!.

#P IMM.

Ja, nu hör jag hur alla handlare morrar och krögare vässar knivarna med mord i blicken. Bäst att sluta, men detta har inte skrivits för att reta eller göra livet surt för dessa. Inte heller för dem som ”ska värna om jultraditionen”, om det så ska kosta dem livet. Och det är nog ett och annat hjärta som stannar av stress eller för mycket fetma på grund av detta fantastiska julfirande.

#P IMM.

Ja, men Kalle Anka, det heligaste av allt, kan vi inte behålla det? Jo, det är ju därför vi firar jul. Eller?.

#P IMM.

Jag har plitat ner några rimrader också angående denna julsymbol – kanske det är något vi ändå missat när det gäller julen – hur var det han sa: ”På den tid då man ännu firade julen till åminnelse av att Jesus föddes?”.

#P IMM.

Dagens debattör.

