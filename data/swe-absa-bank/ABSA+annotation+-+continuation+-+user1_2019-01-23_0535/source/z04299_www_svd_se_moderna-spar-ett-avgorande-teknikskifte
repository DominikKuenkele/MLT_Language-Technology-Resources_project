#D IMM.

#T IMM.

Moderna spår ett avgörande teknikskifte.

#P IMM.

Miljöpartiet: "Sveriges geografi en dålig ursäkt för inte att bygga det som behövs".

#P IMM.

Vid samband mellan befolkningstillväxt och kommunikationer kan det diskuteras vad som är höna och vad som är ägg (Brännpunkt 18/5). Anläggs ingen infrastruktur kan man vara säker på att en ort inte växer. Byggs det attraktiva kommunikationer så lockar det till sig arbetsplatser och befolkning.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

De sträckningar i södra Sverige som är aktuella för höghastighetsbanor har tillsammans med Köpenhamn en befolkning på över 8 miljoner invånare på mindre än 100000 km2. Höghastighetsbanor byggs idag i Europa i regioner med en befolknings-täthet som är fullt jämförbar med den längs Europabanan och Götalandsbanan.

#P IMM.

Sveriges geografi är en dålig ursäkt för inte att bygga det som behövs för att minska beroendet av olja som nu står för 94 procent av energin till transporter.

#P IMM.

Det faktum att energi kommer att vara dyrt – oavsett vad som kommer efter oljan – måste prägla anläggning av ny infrastruktur. De länder som inte minskar sitt beroende av fossilbränslebaserade transporter kommer att vara mycket sårbara framöver.

#P IMM.

Portugal försvarar sin satsning på två höghastighetsbanor med att de annars riskerar att marginaliseras genom sitt perifera läge i förhållande till EU:s ekonomiska centrum. I det glest befolkade Norge motiveras höghastighetsbanor med en önskan om ett minskat flyg- och bilberoende.

#P IMM.

För att klara en klimatomställning av godstransporter behövs ekonomiska styrmedel i kombination med bättre möjligheter för godstrafik på spår och sjöfart. Men om inte detta skall leda till att ännu fler X2000-tåg ska bli sinkade av att det kommer långsamma tåg framför dem behövs nya spår. Dessa bör då byggas för 2000-talets trafik.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Vid teknikskiften är det alltid svårt att i förväg bevisa en investerings lönsamhet. Stockholms tunnelbana hade inte kunnat räknas hem med dagens kalkylmetoder för infrastruktur. Det fanns tveksamhet till utbyggnad av bredband och somliga yttrade att internet förmodligen var en övergående fluga. Vi är övertygade om att modern spårtrafik är avgörande för kommande res- och transportmöjligheter.

#P IMM.

PETER ERIKSSON.

#P IMM.

språkrör (MP).

#P IMM.

KARIN SVENSSON SMITH.

#P IMM.

riksdagsledamot i trafikutskottet (MP).

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

