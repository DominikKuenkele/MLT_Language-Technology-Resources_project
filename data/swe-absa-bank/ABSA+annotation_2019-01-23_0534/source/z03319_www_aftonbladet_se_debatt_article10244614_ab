#D IMM.

#T IMM.

Dags för mod i debatten om flyktingar.

#P IMM.

Här ska ni få en ofin fråga:.

#P IMM.

När kommer det en svensk Pia Kjærsgaard?.

#P IMM.

Ni vet hon som i veckan lyckades få det danska gemytet att se ut som en avslagen, pissljummen Carlsberg Hof och flyttade främlingsfientligheten in i den danska regeringen.

#P IMM.

Skälet till att jag frågar är att jag tror detta är en debatt som nu borde föras. Jag tror inte de nekande hummanden till svar på frågan från svenska politiker vi såg i veckan duger.

#P IMM.

Orsaken är vad jag ser i min mejl och hör i min telefon. Nästan hälften av de drygt 200 förslag jag fått i mejlen denna vecka på saker vi borde debattera i  är förslag på temat flyktingar.

#P IMM.

Att tro att de folkliga danska underströmmar som Pia Kjærsgaard och Venstre plockade upp inte finns i Sverige är att leva på en minerad lögn.

#P IMM.

Det har spillt över sundet förut och då fanns inte ens en bro. Minns mitten av 80-talet när den danska främlingsfientligheten förkroppsligades av Glistrup. Skånepartiet blev en snabb efterföljare. Några år senare flinade Bert och Ian i den svenska riksdagen.

#P IMM.

För ett par år sedan gjorde jag en artikelserie om svensk asylpolitik och flyktinghantering. Vi koncentrerade oss på den ovärdiga hanteringen av människor som är resultatet av svensk flyktingpolitik.

#P IMM.

Bortsett från en lång, lång rad journalistiskt tacksamma, fullständigt absurda människoöden, fanns några slutsatser att dra:.

#P IMM.

Sveriges flyktingmottagning lever på myten att vi hjälper alla som kommer hit och verkligen behöver hjälp – de som inte behöver hjälp skickar vi hem. Vi kan utreda exakt vem som är i behov av asyl och inte.

#P IMM.

Det där är tyvärr nonsens – en omöjlig uppgift. Alla som gett sig in i den komplicerade verklighet som asylärenden är vet innerst inne detta.

#P IMM.

Det är bevisat gång på gång. Senast i höstas genom en lysande granskning av Utlänningsnämndens godtycke i SVT:s serie ”Fort Europa”.

#P IMM.

Denna hycklande flyktingbyråkrati i kombination med politisk rädsla att diskutera kostnader för flyktingmottagning göder de folkliga underströmmar som flutit upp till ytan i Danmark.

#P IMM.

Det är dags för en politiker som öppet deklarerar kostnaderna för flyktingmottagning och med glöd argumenterar för varför detta både är en god investering och ett svenskt humanistiskt kärnvärde.

#P IMM.

Dra linjen mellan oss som tror på kraften i ett multietniskt New York och de som strävar mot ett etniskt rensat fruset skithål som Banja Luka.

#P IMM.

Jan O Karlsson, vår nye migrationsminister sedan denna vecka, bollen är din.

#P IMM.

Förslag:.

#P IMM.

Börja med att komma och lyssna på folkdjupet i våra telefoner här på redaktionen en lördagskväll när groggen verkat och bingolotten visat sig vara en nit igen.

#P IMM.

Jan Helin.

