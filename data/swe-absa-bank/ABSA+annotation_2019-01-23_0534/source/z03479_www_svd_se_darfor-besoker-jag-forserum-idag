#D IMM.

#T IMM.

Därför besöker jag Forserum idag.

#P IMM.

Att samhället Forserum har jämförts med den amerikanska södern på 50-talet, visar att debatten fullständigt har gått överstyr, skriver Jimmie Åkesson (SD).

#P IMM.

Om så bara en bråkdel av det som sagts om detta gäng stämmer så skulle de i ett sverigedemokratiskt Sverige varit omhändertagna för länge sen.Jimmie Åkesson.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Situationen i Forserum har den senaste tiden dragit till sig en enorm massmedial uppmärksamhet. Mycket allvarliga uppgifter om trakasserier riktade mot människor med somalisk bakgrund har med all rätt väckt uppståndelse. Låt mig vara tydlig på den punkten. Ingen enskild människa förtjänar att bli utsatt för trakasserier, hot eller våld. Ingen grupp människor förtjänar att bli utsatta för trakasserier, hot eller våld på grund av deras ursprung. Missnöje med politiska beslut är aldrig en ursäkt att behandla andra människor illa.

#P IMM.

Journalister har tyvärr ofta en förkärlek till att på förhand välja vem som är god och vem som är ond, det är en enkel modell att förhålla sig till och det passar in i den mediala dramaturgin. Men detta leder tyvärr ofta till att motsättningar förvärras. Denna svartvita bild fortsätter man sedan att odla på ren rutin, så även i rapporteringen från Forserum.

#P IMM.

Jag köper inte denna bild. Saker är ytterst sällan svartvita utan sanningen brukar snarare vara både svart och vit. I fallet Forserum har debatten gått fullständigt överstyr. På debattsidor har man kunnat läsa om att Forserum är ett "rasistiskt samhälle" och att Forserum kan liknas vid 50-talets amerikanska söder.

#P IMM.

När somaliernas situation i Forserum jämförs med de svarta som levde under apartheidliknande förhållanden i Amerika och riskerade att bli lynchade om de vistades i fel kvarter då har debatten för länge sedan havererat. Vi ska komma ihåg att somalierna i Forserum faktiskt fått hjälp med försörjning, husrum, utbildning och till och med fått möjligheten att ha en egen samlingslokal.

#P IMM.

Därmed inte sagt att somalierna inte möter svårigheter i Sverige. Tvärt om så innebär en misslyckad integrationspolitik tillsammans med fortsatt massinvandring att möjligheterna för nya invandrare att komma in i samhället fortsätter att minska.

#P IMM.

Under de senaste dagarna har såväl jag personligen som vårt parti nåtts av uppgifter från personer boende i Forserum med omnejd som är minst sagt förtvivlade och ledsna över hur journalister, politiker och proffstyckare skapat denna uppståndelse i Forserum. Man berättar om händelser i skolor, på lekplatser och på torg där offren varit svenskar och förövarna haft icke-svensk bakgrund. Man berättar om rädsla för att ha sina barn på lekplatserna och om att deras barn i perioder varit rädda för att gå till skolan. Man berättar även om ett gäng bestående av personer med svensk bakgrund som trakasserat såväl personer med somalisk bakgrund som personer med svensk bakgrund. Man berättar om den där andra sidan av myntet, den sida av sanningen som det etablerade Sverige sällan vill veta av därför att den inte passar in i en svartvit bild där ont står mot gott – svart står mot vitt.

#P IMM.

Rörande det ungdomsgäng som sagts ligga bakom de flesta av trakasserierna mot somalierna i Forserum så är det i första hand en ungdoms- och kriminalpolitisk fråga. Även här menar jag att det är Sverigedemokratisk politik som bäst skulle ta vara på Forserumsbornas och övriga Sveriges intressen. Om så bara en bråkdel av det som sagts om detta gäng stämmer så skulle de i ett sverigedemokratiskt Sverige varit omhändertagna för länge sen, och inte haft möjlighet att trakassera vare sig svenskar eller somalier i Forserum.

#P IMM.

Jag åker till Forserum i första hand för att lyssna, jag tänker inte göra mig till expert på Forserum till eller talesperson för de människor som bor där. Jag sitter inte inne med alla svar eller fakta. När jag idag besöker Forserum gör jag det med förhoppningen att kunna höra fler röster och lyfta alla parters känslor och upplevelser.

#P IMM.

Som utomstående är det för mig uppenbart att det finns mer eller mindre allvarliga spänningar mellan svenskar och somalier i Forserum. Ska man kunna överbrygga motsättningar så krävs det att ingen part känner sig ohörd och förminskad. För om vi fortsätter att förtrycka alla känslor och upplevelser som inte passar in denna svartvita bild av Forserum – då skapar vi en grogrund för motsättningar att få fäste i samhället på allvar.

#P IMM.

JIMMIE ÅKESSON (SD).

#P IMM.

partiledare.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

