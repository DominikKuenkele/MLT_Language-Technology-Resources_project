#D IMM.

#T IMM.

Folk som rör på sig blir vackrare.

#P IMM.

För ett par veckor sedan vek jag ut mig i Spy Bar Magazine. Dessvärre var det inte främst min vackra kropp som väckte intresse, utan snarare det ”feministiska utspel” jag gjorde i samband med utviket.

#P IMM.

Jag ansåg att folk (framförallt inom media) skulle kunna fokusera mer på frågor som lika lön för lika arbete än hur nakna folk vill vara (oavsett kön).

#P IMM.

Mot bakgrund av den uppståndelse som en naken (och dessutom pratande) boxare skapade, kan jag bara föreställa mig hur alla populistiska journalister nu slickar sig om munnen, som vargar inför sitt byte, och tänker: ”Nu ska vi räkna alla macho-fallgropar han kommer att falla i när han ska skriva en krönika om utseendeideal.” Men jag antar utmaningen (och det lär ju inte bli min värsta fight):.

#P IMM.

Jag tycker, utan omskrivningar, att kvinnor är det bästa som finns. Och då ingår även utseendet. Är jag könsdiskriminerande som tycker så?.

#P IMM.

Om jag skulle våga mig på en definition av vilken utseendetyp som tilltalar mig mest, skulle jag dessutom vilja säga vältränade kroppar. Men för att samtidigt ta udden av populisternas glädje, betyder inte vältränade kroppar detsamma som smala kroppar för mig. Det handlar i stället om välbefinnande, till skillnad från anorexi.

#P IMM.

Att röra på sig och äta vettigt är livsbejakande. Att vi i stället äter sämre och rör oss mindre, håller på att bli västvärldens största folkhälsoproblem (vilket i sin tur även drabbar ekonomin).

#P IMM.

Folk som rör på sig blir helt enkelt vackrare, dels rent anatomiskt, tack vare träningen och dels för att de mår bättre av alla ämnen som frigörs, i stället för att samlas som slam i ådror och kärl.

#P IMM.

Jag har ingen övermänniskosyn, à la Nietzsche, jag vill bara poängtera att det finns ett samband mellan motion, kost, välbefinnande och utseende.

#P IMM.

Alltså, alla tonårstjejer: Rör på er och ät rätt i stället. För övrigt är det inget fel på former. Det vackraste som finns, alla kategorier, är en gravid kvinna, något som jag tyvärr aldrig kan bli.

#P IMM.

Det är skillnad på kvinnor och män, tack och lov. Acceptera, njut och gör det bästa av dessa skillnader i stället för att låtsas som om de inte existerar.

#P IMM.

Jämlikhet är, för mig, snarare en fråga om att respektera varandras olikheter än att göra alla likadana. Det är mitt ideal. Bättre spridning av kvinnor och invandrare, med andra ord, inte minst i ledningsgrupper och styrelser.

#P IMM.

Då kanske vi skulle slippa anti-ideal som Percy Barnevik.

#P IMM.

Paolo Roberto.

