#D IMM.

#T IMM.

Att ha ett jobb är mer än att ha en lön.

#P IMM.

Menar Gustaf Fridolin att arbetsvillkoren i offentlig sektor blir bättre om man måste jobba mindre?Elisabeth Svantesson.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

**Gustav Fridolin (MP) **och Nina Åkestam (MP)  tar upp viktiga utmaningar i jobbpolitiken, men missar poängen med arbetslinjen (Brännpunkt 30/5). Att ha ett jobb är mer än att ha en lön. För många handlar det om betydelsen av en arbetsgemenskap, för andra är det möjligheten att utvecklas. Att ha ett arbete handlar också om att bli sedd och känna att man bidrar till det gemensamma, men också om frihet och ökad egenmakt.

#P IMM.

Att inte ha ett jobb och att vara i utanförskap är för många en källa till stress och ohälsa. Allt detta är byggstenar i alliansens arbetslinje och sedan 2006 har över en kvarts miljon fler ett jobb och gå till och utanförskapet har minskat.

#P IMM.

Att verka för fler jobb och fler arbetade timmar står inte i motsatsförhållande till att förbättra arbetsvillkoren. Snarare är det en förutsättning för att det ska vara möjligt. Med en bra arbetsmiljö och schyssta villkor upplever vi mer arbetsglädje och får mer ork. Vi ser att många slits ut i förtid idag, särskilt i kvinnodominerade yrken i offentlig sektor.

#P IMM.

Regeringen genomför satsningar på kvinnors arbetsmiljö för att sätta fokus på frågan. Arbetsgivarna har ett stort ansvar för att förbättra arbetsmiljön och villkoren – inte minst att motverka ofrivillig deltid och delade turer. Här finns mycket kvar att göra. Det är en dubbel utmaning då vi också ser att Sveriges kommuner och landsting har ett stort behov av personal framöver.

#P IMM.

Vi går till val på att jobben ska bli fler och komma fler till del. Här går en viktig skiljelinje mellan alliansens och oppositionens politik. Miljöpartiet går till val på förslag som går ut på att vi ska arbeta mindre; friår, kortare arbetstid och ökade bidrag finansierade genom tunga skatter på jobb och företagande. Det ger upphov till frågor om oppositionens syn på jobb och välfärd:.

#P IMM.

– Är arbete bara en lön för Gustaf Fridolin? Varför ligger annars fokus på att minska den arbetade tiden istället för att skapa schysstare villkor och fler jobb?.

#P IMM.

– Hur ska Gustaf Fridolin klara pensioner och kvaliteten inom vård, omsorg och skola med de minskade resurser till välfärden som färre arbetade timmar innebär?.

#P IMM.

– Menar Gustaf Fridolin att arbetsvillkoren i offentlig sektor blir bättre om man måste jobba mindre istället för att ta ansvar för arbetsplatserna redan idag?.

#P IMM.

ELISABETH SVANTESSON (M).

#P IMM.

arbetsmarknadsminister.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

