#D IMM.

#T IMM.

Ska vi få se ett  s-alternativ i år?

#P IMM.

Så är det 2008! Äntligen!.

#P IMM.

Efter ett trist år i den socialdemokratiska oppositionspolitiken kanske det börjar röra på sig. Visst är det så att socialdemokraternas opinionssiffror är skyhöga. Visst fattar också jag att så länge det går dåligt för regeringen och missnöjet är stort är det bekvämt för ett oppositionsparti att sitta still i båten och råskälla lite då och då för att underblåsa missnöjet.

#P IMM.

Det finns också en chans att väljarna i ren ilska röstar på socialdemokraterna bara för att komma bort från Reinfeldt.

#P IMM.

Men nästa val är inte förrän 2010 och innan dess kan mycket hända. Det vore bra om socialdemokraterna hade en egen politisk plattform att stå på. Trovärdigheten är inte fullkomlig bara för att Göran Persson försvann. Alla andra som var runt honom på olika maktposter sitter kvar. De anser till råga på allt att de inte gjort några fel.

#P IMM.

Det börjar bli dags för Mona Sahlin att prata egen politik. Skrapar vi lite på ytan på hennes råskäll på regeringen är det inte så där värst stora skillnader. Många tuffa förslag som alliansen lagt ställer socialdemokraterna upp på.

#P IMM.

Jag vill se det socialdemokratiska alternativet. Finns det en vänsterpolitik där möjligtvis? Eller är det samma gamla nyliberala smörja?.

#P IMM.

Lotta Gröning.

