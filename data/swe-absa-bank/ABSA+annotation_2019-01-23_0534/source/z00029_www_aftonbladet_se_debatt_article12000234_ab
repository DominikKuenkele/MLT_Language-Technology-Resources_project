#D IMM.

#T IMM.

”Jag tror det är viktigt med en debatt om SD ”.

#P IMM.

Jan Helin  säger: Hej alla, jag är på plats nu. Många frågor har kommit in så vi kör igång några minuter tidigare. Välkomna!  Moderator säger: Då börjar vi chatten med s chefredaktör Jan Helin.  Vicky säger: Hej! Jag undrar varför ni inte kan lita på människors eget omdöme och känner er tvungna att gå in och välja ut vad vanliga människor ska se och inte se när de läser ?  Jan Helin  säger: Hej Vicky, det handlar inte om det för mig. Vi kommer att publicera debattartiklar och nyhetsrapportering från Sverigedemokraterna. Men jag vill inte vara passiv budbärare till Sverigedemokraternas populistiska budskap. Det är mitt ställningstagande, det grundar sig inte i att jag inte litar på människor omdöme.  kristina SjÃ¶vall säger: Varför tittar ni inte djupare ner i SD:s mörka förflutna?  Jan Helin  säger: Det har vi gjort och kommer att göra. Det är viktigt. Sverigedemokraterna har i många år försökt städa i sitt förflutna, den antidemokratiska nationella rörelsen. Men tankegodset är i allt väsentligt detsamma. Det främmande ska beskrivas som ett hot mot det svenska. Det är viktigt att förstå hur Sverigedemokraterna argumenterar idag. Därför kommer vi att publicera debattartiklar av dem.  Cupid säger: Är inte detta den bästa present Jimmie Åkesson kunde få? Nu kan han spinna ännu mer på SDs utanförskap och hur etablissemanget (som Afonbladet är en del av) utestänger "folkets" röster?  Jan Helin  säger: Jag blir kritiserad för att 1. Stoppa debatten. 2. Starta debatten. Jag ska utan omsvep erkänna mig skyldig till punkt 2. Jag tror det är viktigt med en debatt om Sverigedemokraterna. De är i dag en realitet som inte kan tigs ihjäl. Det var en del av mitt beslut att starta debatt om dem.  Janbanan säger: Jag läste den här kommentaren till artikeln: " Jag upplever ofta att  är vårdlösa med sanningen. Det är viktigt att inte förtiga sanningen även om den är obehaglig.  borde istället driva en debatt varför främlingsfientliga partier går framåt i hela i Europa. Varför vågar ingen angripa grundproblemen som ligger till grund för främlingsfientliga partier.". Nu undrar jag vad du anser om det?  Jan Helin  säger: Jag tycker du har 100 procent rätt i att det är grunden för främlingsfientliga partier som bör debatteras. Valannonser är inget bra forum för den diskussionen. Det är däremot debattartiklar. Imorgon kommer jag att publicera en debattartikel från Sverigedemokraterna, om de inte ändrar sig.  Chavi säger: Ni valde att ta in annonser från SD till EU-valet men inte till kyrkovalet? Tror du inte det är problematiskt med att byta ställning hela tiden och hur hade ni tänkt resonera till riksdagsvalet?  Jan Helin  säger: Det var en annan ansvarig utgivare när det beslutet togs. Då skänktes pengarna från annonserna till Expo. Också det var ett ställningstagande. Jag kommer att resonera på samma sätt som nu inför riksdagsvalet. Inga annonser, men vi välkomnar debattartiklar.  Xet säger: Jag sympatiserar med er intention, men tycker att det kan vara problematiskt med generella beslut. Rimligtvis kommer huvudparten av SD:s annonser att vara snarlika övriga partiers, med fokus på arbetslöshet, skola och vård och utan tydlig koppling till främlingsfientlighet. Hur tänker du om det?  Jan Helin  säger: Jag tror du har helt rätt i hur annonserna kommer att utformas. Det är en del av problemet, en del av Sverigedemokraternas strategi att gå från extremism till normalitet. Jag vill inte bidra till att SD på det sättet smyger in en främliongsfientlig agenda i det offentliga samtalet. I Danmark är det exakt vad som hänt. I dag diksuerar samtliga etablerade partier det främmande som ett problem. Dansk Folkeparti ha fått det som kallas för problemformuleringsprivilegiet. Samma sak riskerar att hända med Sverigedemokraterna om inte de etablerade partierna i Sverige tar debatten.  jonaari säger: Man idiotförklarar ju alla SD:s väljare när man inte låter partiet komma till tals på samma vilkor som alla andra partier. Borde inte alla få komma till tals i ett demokratiskt land med yttrandefrihet?  Jan Helin  säger: Jo, alla ska få komma till tals i ett demokratiskt land med yttrandefrihet. Jag idiotförklarar inte SD:s väljare, tvärtom anser jag att de är värda argument från sitt parti som går på djupet istället för populism. Sverigedemokraterna bör tala klarspråk om sin agenda, inte prata om barnbidrag i annonser största allmänhet. Det är mitt ställningstagande som publicist.  Anders säger: Hej. Vad är skillnaden på att publicera en debattartikel och en annons? Vad gör dig till mer passiv budbärare vid publicering av en annons än en debattartikel?  Jan Helin  säger: En annons är ett format som är ägnat att väcka känslor, en envägskomunikation som står oemotsagd. En debattartikel diskuterar en fråga och argumenterar och bjuder in andra att argumentera.  Rune Johansson säger: Kommer ni att hålla denna linje, även om SD kommer in i riksdagen?  Jan Helin  säger: Jag har inte tagit beslut om det. Detta beslut handlar om ett publicistiskt ställningstagande i denna valrörelse.  Snorre Sturarsson säger: Föstår ni inte att ert beslut gynnar SD. De kommer få sympatiröster när folk tycker att de blir utestängda. Ni gör fel!!!!!  Jan Helin  säger: Det kan mycket väl bli en effekt om inte de andra politiska partierna tar debatten. Jag är publicist, jag ser det som min uppgift att starta en debatt. De blir inte utstängda från våra debattforum. Imorgon kommer vi att publicera en debattartikel av Sverigedemokraterna.  Christer säger: Hur tänker du kring det faktum att  tar in annonser från ex.vis stripklubbar (i dagens tidning)?  Jan Helin  säger: Det är en bra fråga. Jag lägger inga värderingar på annonsering för verksamheter som faller inom ramen för svensk lag. I fallet Sverigedemokraterna gör jag ett undantag för att jag inte vill bidra till en envägskommunikation som syftar till att föra in en främlingsfientlig agenda.  Moderator säger: Väldigt många har velat ställa frågor till Jan Helin, men tyvärr hinner vi inte med fler den här gången. Tack Jan och alla som chattat!  Jan Helin  säger: Tack alla för bra frågor. Fortsätt debatten!.

