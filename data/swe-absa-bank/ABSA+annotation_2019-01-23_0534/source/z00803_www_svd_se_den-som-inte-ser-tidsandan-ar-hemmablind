#D IMM.

#T IMM.

Den som inte ser tidsandan är hemmablind.

#P IMM.

Jag skrev en artikel "Vetenskap eller galenskap?" som publicerades den 28/2 på SvD Brännpunkt. Den 7/3 publicerades en replik från Vetenskapsrådet (VR).

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

VR:s generaldirektör Pär Omling skriver: "Här finns flera sakfel: Vetenskapsrådet har beviljat ett individuellt postdoktorstipendium att använda till två års vistelse vid Royal Scottish Academy of Music and Drama i Glasgow, inte stöd till ett forskningsprojekt.".

#P IMM.

Givetvis beviljas inte postdoc-stipendium om man inte gjort en projektbeskrivning (den vars sammanfattning återfinns i VR:s projektdatabas). Att vistelsen är i Glasgow är irrelevant.

#P IMM.

VR har beviljat pengar för en vistelse där det som ingår i projektbeskrivningen är det som ska studeras. Att kalla det "vistelse" eller "forskningsprojekt" är inte huvudfrågan här.

#P IMM.

Vidare: "Ansökan är inte granskad av någon genuskommitté utan har granskats av en postdoktorkommitté med humanistisk och samhällsvetenskaplig kompetens.".

#P IMM.

Dels har jag inte explicit påstått att det är granskat av genuskommittén, även om man givetvis kan uppfatta det så. Jag har dock nämnt genuskommitténs existens och (underförstått) ifrågasatt den.

#P IMM.

Att inte denna kommitté är inblandad i det aktuella projektet tydliggör för övrigt i än högre grad vilket genomslag genusforskning fått inom andra discipliner. Jag har heller aldrig påstått att projektet fått någon förtur.

#P IMM.

Vetenskapsrådet kan naturligtvis inget annat än försvara beviljandet av cirka 700 000 kronor till detta postdoc-stipendium då det genomgått noggrann granskning i enlighet med riktlinjerna.

#P IMM.

Min kritik sträcker sig givetvis långt utanför detta specifika projekt, det är det jag menar när jag skrev att "projektansökan talar för sig själv" – den speglar tidsandan, och den som inte ser detta är hemmablind, vilket man ska ha förståelse för.

#P IMM.

Många känner sig tvingade att tillgodose önskemål från genusvetarna – allt annat betraktas som ett ställningstagande emot jämställdhet! Detta retoriska knep är orsakat av en från deras sida medveten begreppsförvirring.

#P IMM.

Tvånget är dock en illusion. Det räcker att ett antal personer ställer sig upp så rasar dominobrickorna en efter en.

#P IMM.

Se den folkliga opinionen, som även inkluderar flertalet akademiker.

#P IMM.

TANJA BERGKVIST.

#P IMM.

fil dr matematik.

#P IMM.

Brännpunkt 7/3: Pär Omling publicerade en replik på Tanja Bergkvists debattartikel.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

