#D IMM.

#T IMM.

Den som utmanar  måste vara trovärdig.

#P IMM.

I  den 6 oktober skriver Grön Ungdom om hur klimatkrisen tvingar allt fler på flykt. Det är temat för "Musikhjälpen" i P3 i år och Grön Ungdom utmanar oss att delta i insamlingen och ”vässa” klimatpolitiken. Men den som utmanar måste ha trovärdighet nog att gå före. Grön Ungdom och Miljöpartiet har långt kvar till ett svar på klimatkrisen och för en asylpolitik som välkomnar alla som tvingats fly, vare sig det är från krig eller klimatproblem.

#P IMM.

Ung Vänsters aktivister samlar hela tiden in pengar till solidaritetsprojekt, och säkert kommer många av oss delta i "Musikhjälpen". Varje jul skramlar vi till Fristadsfonden, som ordnar med juridisk hjälp åt asylsökande. Tyvärr kan inte fonden hjälpa klimatflyktingar eftersom det i Sverige i praktiken är omöjligt för dem att få asyl. Fristadsfonden behövs ändå eftersom människor fortfarande utvisas i strid med internationell rätt, trots att Miljöpartiet haft direkt inflytande på asylpolitiken sedan 2011.

#P IMM.

Är Grön Ungdom beredda att utmana den förda politiken för att Sverige ska bli en fristad för alla som flyr, även klimatflyktingar? Jag undrar också när de ska våga utmana en politik som sätter kortsiktig ekonomisk vinst före människor och miljö?.

#P IMM.

Regeringens försäljning av Vattenfall och ovilja att omfördela resurser från miljöförstörande storföretag till klimatvänliga offentliga investeringar går åt motsatt håll. Vänsterns klimatpolitik är vass för att den utmanar ett orättvist ekonomiskt system och handlar om verklig hållbarhet.

#P IMM.

Hanna Cederin.

#P IMM.

Förbundsordförande Ung Vänster.

