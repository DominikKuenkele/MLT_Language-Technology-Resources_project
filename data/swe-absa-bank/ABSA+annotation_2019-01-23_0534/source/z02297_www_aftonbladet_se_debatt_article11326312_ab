#D IMM.

#T IMM.

Topplessförbud – ett kliv tillbaka.

#P IMM.

I somras solade jag på Eriksdalsbadet i Stockholm. Topless.

#P IMM.

När man kommit upp i min aktningsvärda ålder spatserar man inte gärna runt med taxöronen synliga för alla och envar. Så jag låg ner. Lite avsides.

#P IMM.

Plötsligt skymmer en kille solen.

#P IMM.

”Kan du sätta på dig. Det är inte fint och du stör mig. Visa lite respekt.”.

#P IMM.

Feminist i all ära, men jag kommer helt av mig. Mumlar något mesigt jakande tillbaka. Tills insikten sjunker in i mig. En pojkspoling som kunde ha varit min son dikterar hur jag ska klä mig. Han är man. Jag kvinna.

#P IMM.

Det är svinvarmt och bikinitrosan klibbar mot huden. Ilsket hastar jag mot kassan för besked att förhoppningsvis ta med tillbaka till killen. Nej, några toplessförbud har de naturligtvis inte, svarar personalen i entrén.

#P IMM.

Häromveckan gjorde jag mina sedvanliga bensparkar på vattengympan. Plötsligt kommer tre unga tjejer utan överdel gående.

#P IMM.

vid bassängkanten. De kliver i, simmar ut och smälter in bland andra simmare. Ingen bryr sig. Förutom en ung man som gastar för full hals mot vår vattengympatränare.

#P IMM.

”HALLÅ! DET ÄR BLOTTARE I BASSÄNGEN!”.

#P IMM.

Sen utbryter lätt tumult i Forsgrénska badet. En badvakt blåser i pipan med sådan kraft att varenda badgäst stannar upp i simtagen.

#P IMM.

”DEN SOM BLOTTAR SIG SKA OMEDELBART LÄMNA SIMHALLEN. NU!”.

#P IMM.

Efter ett samtal med badvakten förstår jag att han tolkat det som att en man onanerat vid bassängkanten. Det är ju en viss skillnad.

#P IMM.

Tjejerna i bassängen vars bara bröst inte alls syns under vattenytan kallas in till kanten. En diskussion mellan dem och en anställd påbörjas varpå upprörda mannen ansluter: ”Jag känner mig kränkt mig och ni äcklar mig.”.

#P IMM.

Jodå. Tjejerna ombeds lämna simhallen.

#P IMM.

Precis som Ragnhild Karlsson och Kristin Karlsson i Uppsala fick göra när de kastade överdelen på badhuset Fyrishov i september. De anmälde händelsen till Jämo.

#P IMM.

Sedan dess har badhus från Umeå ner till Lund fått besök av barbröstade feminister ur, ursäkta uttrycket, löst hängande nätverket ”Bara bröst”. Varför ska krav på badklädsel vara olika för män och kvinnor? Var ska man dra gränsen? Bör feta män med bröst även bära bikinöverdel?.

#P IMM.

Blir kvinnor med minsta A-kupa befriade från förbudet? När ska flickor börja skyla sig – när brösten knoppas eller kanske redan innan?.

#P IMM.

Jag har svårt att förstå de upprörda rösterna. Vi lever i ett sexualiserat samhälle där kvinnors kroppar är starkt kopplade till kommersialism. I populärkultur och reklam är det inte längre mycket av kvinnokroppen som inte exponeras. Den mer eller mindre nakna kvinnokroppen är dagligen in our face vare sig vi vill eller inte.

#P IMM.

Att indignerat höja moralfingrar i luften och ropa på förbud är inte bara hycklande och dubbelmoraliskt utan också otidsenligt.

#P IMM.

Badhusens personal har i dag helt andra och betydligt allvarligare problem att handskas med. Som att vissa unga killar bär skitiga kalsonger under sina badbyxor och därmed riskerar att kontaminera vattnet.

#P IMM.

Samt – och inte minst – med pedofiler och män som sexuellt ofredar kvinnor och barn.

#P IMM.

Jag hoppas att badhusen och deras policy, som de toplessbadande feministerna nu förmodligen tvingar fram, kommer att dra slutsatsen att energi snarare bör användas till att avlägsna badgäster som framkallar riktiga problem i hallarna.

#P IMM.

Den 30 november fattade så Jämo beslut om att inte driva anmälan vidare med hänvisning till anständighet och rådande normer i samhället. Att Jämo hukar och låter ”normer” gå före vikten av att män och kvinnor behandlas lika är illavarslande. Könsrelaterat klädtvång 2007 är ett rejält jämställdhetskliv tillbaka.

#P IMM.

Och hur det gick med min konflikt med killen på Eriksdalsbadet? Jag var precis på väg att läxa upp honom när han la en lugnande hand på min axel:.

#P IMM.

”Kompis! Ta det lugnt. Jag hade bara slagit vad med mina polare. Att jag sa till dig att sätta på dig överdelen var ett skämt.”.

#P IMM.

Jag hade hoppats att bikinitvångsdebatten på svenska badhus även den hade stannat vid ett skämt. Jämo har definitivt bidragit till att det som från början inte var ett problem i simhallarna nu kommer att bli det.

#P IMM.

Dagens debattör.

#P IMM.

Mian Lodalen.

#P IMM.

45 år, Stockholm.

#P IMM.

journalist och.

#P IMM.

författare.

