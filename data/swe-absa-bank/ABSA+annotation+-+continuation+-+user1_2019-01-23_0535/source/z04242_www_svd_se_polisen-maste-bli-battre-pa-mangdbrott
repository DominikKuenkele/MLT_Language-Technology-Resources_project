#D IMM.

#T IMM.

Polisen måste bli bättre på mängdbrott.

#P IMM.

Trots ökade resurser lever polisen inte upp till förväntningarna när det gäller vanliga brott som till exempel inbrott. När en stor omorganisation nu sker, finns chansen att arbeta på ett nytt sätt, skriver Anders Persson, analytiker på polisen.

#P IMM.

Bakom brotten finns både kriminella med lokal anknytning och utländska ligor.Anders Persson.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

När allmänhet en utsätts för brott handlar det vanligen om så kallade mängdbrott. Det kan vara inbrott, stölder och bedrägerier, som tillsammans står för hälften av de 1,4 miljoner brott som årligen anmäls i Sverige. Bakom brotten finns både kriminella med lokal anknytning och utländska ligor, ibland så väl organiserade att det handlar om avancerad seriebrottslighet.

#P IMM.

Alla är överens om att dessa brott är viktiga att arbeta mot och polisen har vid upprepade tillfällen fått kritik för att inte klara uppgiften, till exempel av Riksrevisionen 2010. Detta har lett till ett antal satsningar. Rikskriminalpolisen har sedan 2011 ett övergripande ansvar för arbetet mot mängd- och seriebrott, en nationell seriebrottsstyrka har inrättats och ett antal polismyndigheter har fått särskilt ansvar för bland annat bostadsinbrott, bedrägerier och transportstölder.

#P IMM.

Dessvärre ligger polisen fortfarande flera steg efter, särskilt när de kriminella rör sig över länsgränserna. Hundratusentals målsäganden får se sina anmälningar nedlagda utan att några egentliga åtgärder har vidtagits. Exempelvis förblev över 95 procent av bostadsinbrotten ouppklarade 2013, ett betydligt sämre resultat än i våra grannländer.

#P IMM.

Vad beror då detta på? Ett kort svar är att dessa brott ständigt ställs mot andra brott, och väljs då oftast bort. Naturligtvis ska rån, mord och andra grova brott prioriteras, men om villainbrott och stölder av bilar, båtmotorer och diesel sker systematiskt och till värden av mångmiljonbelopp, bör man då inte på ett effektivt sätt utreda även dem?.

#P IMM.

Brottsförebyggande rådet konstaterar att de senaste årens resursökningar inte främst gått till arbete mot mängdbrott och vill helt riktigt se satsningar på ingripandeverksamheten, fler och utförligare brottsplatsundersökningar och arbetstider bättre anpassade till när brotten begås. Två grundläggande problem kommer dock ändå att kvarstå.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

För det första saknar i synnerhet seriebrotten en tydlig mottagare inom polismyndigheterna. Det är oklart vem som ska spana, utreda och se samband med andra brott i det egna länet eller i andra län. Resultatet är att brotten faller mellan stolarna och läggs ner.

#P IMM.

För det andra är systemet för upptagning av brottsanmälan, RAR, hopplöst föråldrat och gör att anmälningarnas innehåll och kvalitet varierar kraftigt. RAR erbjuder få möjligheter till effektiv analys, brottssamordning och identifiering av seriebrott.

#P IMM.

De anställdas engagemang är det inget fel på men utan rätt förutsättningar uteblir helt enkelt de goda resultaten. Den kommande omorganisationen från 21 polismyndigheter till en samlad polis indelad i sju regioner ger dock nya möjligheter, likaså skrotandet av det nyligen sjösatta men hårt kritiserade anmälningssystemet PUST Siebel.

#P IMM.

Förslagsvis bör polisen nu ta chansen att:.

#P IMM.

•  Inrätta en seriebrottsenhet i varje kommande region där spaning, utredning, brottssamordning och underrättelseverksamhet arbetar sida vid sida. Enheten ska kunna genomföra operativa insatser, vara en naturlig samarbetspartner vid regionöverskridande brottslighet och bidra med personal till den nationella seriebrottsstyrkan.

#P IMM.

•  Påbörja utvecklingen av ett modernt och nationellt sökbart system för anmälningsupptagning som på ett enhetligt sätt tar till vara den information som finns om brotten. Ett koncept att inspireras av, framtaget tillsammans med Blekinge Tekniska Högskola, har nu börjat användas vid bostadsinbrott och möjliggör avsevärt bättre resultat.

#P IMM.

ANDERS PERSSON.

#P IMM.

analytiker på polisen.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

