#D IMM.

#T IMM.

Miljöfrågor och hbtq-rättigheter självklara på agendan.

#P IMM.

Jag tänker av någon anledning på Carl Bildts förfasade min när han som statsminister besöker Rinkeby i februari 1992, och hans ministerkollega Birgit Friggebo försöker lugna stämningen med att uppmana till allsång. Om en amerikansk president vid ett statsbesök i Sverige då inlett en presskonferens med att slå fast homosexuellas lika rättigheter är jag nämligen övertygad om att det mött samma förfasade minspel. Vad håller karln på med?.

#P IMM.

Då, för ungefär 20 år sedan, röstade bara två moderater för att homosexuella skulle få ingå registrerat partnerskap, alltså gifta sig fast det inte fick kallas så. En av de två var Fredrik Reinfeldt.

#P IMM.

När Barack Obama inledde presskonferensen igår med att tala om lika rättigheter för alla, oavsett sexuell läggning, kändes det både rätt och självklart. Hans statsbesök blev en påminnelse om att trots krisstämning, krig och avlyssningsskandaler har mycket ändå utvecklats till det bättre.

#P IMM.

I det borgerliga Sverige av i dag är ett tydligt ställningstagande för homorättigheter och höga ambitioner på miljöområdet självklart. Lika självklart som att ett ökat säkerhetspolitiskt samarbete med USA är okontroversiellt och sker alldeles öppet.

#P IMM.

I dokumentet från mötet med de nordiska länderna i går kväll framgår att de fått med USA på en skarpare granskning subventioner till fossila bränslen. Ett steg mot att avskaffa dem. KTH fick visa upp sitt arbete med hemtillverkad ren el, lagring av solenergi och nya bilmodeller som kan bli morgondagens självklarheter. Sverige fick också för en dag sola sig i glansen från den globala storpolitiken, med avgörande frågor om kriget i Syrien på dagordningen.

#P IMM.

Solen sken förstås mer på regeringen än på oppositionen. Alliansföreträdarna fick prata säkerhet, frihandel och miljö med världens mäktigaste man. I medieskuggan gnisslade Socialdemokraterna tänderna i debattartiklar fulla av utfall mot allt som är fel i Sverige. Sådana här dagar saknar de regeringsmakten som Gollum saknar sin härskarring, och framstår som ungefär lika sympatiska.

#P IMM.

Mattias Svensson.

#P IMM.

FAKTA.

