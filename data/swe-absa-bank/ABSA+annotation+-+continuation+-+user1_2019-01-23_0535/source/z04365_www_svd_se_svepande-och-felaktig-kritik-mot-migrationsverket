#D IMM.

#T IMM.

Svepande och felaktig   
kritik mot Migrationsverket.

#P IMM.

Robert Hårdh och John Stauffer vid Civil Rights Defenders visar ett hedervärt och starkt engagemang för romers rättigheter (Brännpunkt 21/4). Tyvärr är deras kritik i många fall både svepande och direkt felaktig. Skribenterna menar att Migrationsverket inte tar ställning till de individuella skäl romerna från Kosovo åberopar utan regelmässigt utvisar dessa personer utan att ta hänsyn till gällande rätt. Det är helt fel.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

En delegation från Migrationsverket besökte i förra veckanKosovo för att ytterligare, på plats, samla information om situationen. Romer i Kosovo är, likt i andra länder på västra Balkan och i Östeuropa, diskriminerade och marginaliserade. De lever ofta under svåra sociala och ekonomiska förhållanden. Romer möter trakasserier i vardagslivet och diskriminering på arbetsmarknaden, i sjukvården och inom utbildningsväsendet. Trots det finns det inte grund för att påstå att romer generellt nekas tillgång till skola, vård etcetera.

#P IMM.

Bortsett från den potentiellt bräckliga situationen i de norra delarna, betraktas säkerhetsläget i dagens Kosovo som gott. Det är inte möjligt att på generell nivå identifiera några mönster av förföljelse eller andra allvarliga övergrepp som drabbar minoriteter, däribland romer. I den mån säkerhetsincidenter med etniska motiv förekommer sker detta främst mellan etniska serber och albaner, även om också romer drabbas.

#P IMM.

Att hävda att Migrationsverket inte anser att diskriminering kan vara grund för asyl är ytterligare ett exempel på hur skribenterna medvetet glider på sanningen. Vad man måste ha i åtanke är att det endast är under vissa omständigheter som diskriminering utgör förföljelse.

#P IMM.

Asylprövningen är alltid individuell, så även för de sökande från Kosovo. Skribenterna insinuerar att Migrationsverket i många fall fattar generella och godtyckliga beslut i ärenden som rör romer. Även detta påstående är felaktigt. Av de ärenden som avgörs i dag beviljas knappt 10 procent av de sökande från Kosovo asyl. De som får avslag har rätt att överklaga till svensk domstol. Andelen ärenden som rör Kosovo där domstolen ändrar beslutet är för närvarande en procent.

#P IMM.

Vidare hänvisar man också till att Europarådet och EU-parlamentet har antagit en resolution om romernas situation inom EU och där rekommenderat att EU-staterna inte avvisar romer som är EU-medborgarepå det sätt som förekommit i till exempel Frankrike. Att likställa det med att pröva asylansökningar från romer från ett land utanför EU, haltar betänkligt.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

FN:s flyktingorgan UNHCR gjorde 2011 en granskning av Migrationsverket. Där kom man i en internationell jämförelse fram till att Sveriges asylprövningssystem är rättssäkert och bland de bästa i världen. Den kritik UNHCR framförde var inte kopplad till Kosovo.

#P IMM.

Det är uppenbart att skribenterna, i sin iver att bevisa sin tes, väljer att lyfta fram en rad olika argument som inte stämmer. Migrationsverket har blivit en myndighet som är enkel att hänga ut, utan att den som kritiserar behöver se det som nödvändigt att ha på fötterna för att publiken ska ge sitt gillande. Migrationsverket anstränger sig till det yttersta för att göra en rättssäker och individuell prövning av varje människas ansökan om asyl. Romernas situation på Balkan och i Östeuropa är en skam för Europa. Men ansvaret för att skapa bättre levnadsvillkor för människor som saknar skyddsskäl ligger på andra aktörer än Migrationsverket.

#P IMM.

ANDERS DANIELSSON.

#P IMM.

generaldirektör Migrationsverket.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

