#D IMM.

#T IMM.

SD sätter inte längre oss i Sverige främst.

#P IMM.

Sverigedemokraterna är inte längre det parti jag en gång gick med i. Därför går jag i dag över till Alternativ för Sverige som är det enda partiet som sätter Sverige och svenskarna främst.

#P IMM.

Vid upprepade tillfällen sedan 2015 har tyvärr företrädare för SD lovordat Moderaternas ”nya” invandringspolitik, trots att den är i paritet med regeringen Reinfeldts nivåer.

#P IMM.

Dessutom har SD svikit vallöften man givit väljarna och låtit lobbyister med globalistisk agenda smyga runt i korridorerna och påverka politiken, allt för att signalera till Moderaterna att man är beredd till stora eftergifter i eventuella förhandlingar – även i invandringsfrågan.

#P IMM.

Sverigedemokraterna har tonat ned eller bytt fot i flera viktiga frågor: kravet på folkomröstning om Swexit hörs knappt längre, man har svängt i sin inställning till Nato och man har förespråkat en fördubbling av antalet kvotflyktingar.

#P IMM.

Nyligen flirtade Jimmie Åkesson med etablissemanget när han ville tillåta det islamistiska klädesplagget burka på offentlig plats. Var det den politiken väljarna ville ha? SD:s eftergivenhet kommer aldrig att rädda Sverige.

#P IMM.

Jag vill att svenska folket ska företrädas av politiker som man kan lita på, och som sätter folkets trygghet och välfärd främst. Jag vill rensa upp i det byråkratiska träsket och byta ut överflödiga byråkrater mot fler händer i sjukvården och fler batonger i rättsväsendet.

#P IMM.

Politik handlar till syvende och sist om att ställa grupp mot grupp eftersom resurserna är begränsade. Det enda parti som vågar säga detta är Alternativ för Sverige.

#P IMM.

Alternativ för Sverige har en heltäckande politik, men det är framför allt två frågor som partiet profilerar sig i som är helt avgörande för att kunna vända hela den förödande samhällsutvecklingen. Det handlar dels om att rensa upp i det korrumperade politiska träsket, dels om att driva en aktiv och storskalig återvandringspolitik.

#P IMM.

Det är oacceptabelt att överflödig byråkrati skapas för att ge avdankade politiker, med rätt partibok som enda kompetens, ett arbete efter deras politiska karriär.

#P IMM.

På det sättet tillåts inkompetenta chefer som Dan Eliasson vanstyra myndighet efter myndighet.

#P IMM.

Likaså är det oförsvarbart att tidigare politiker kan värvas till lobbyorganisationer och därmed snedvrida den demokratiska processen. Andra exempel på vanstyret är konsultfakturorna på Nya Karolinska, vänsterns lekstuga i SVT och haveriet på Transportstyrelsen. En bantning och kompetenshöjning av hela myndighetssverige är en profilfråga för Alternativ för Sverige – en fråga som SD inte ens driver.

#P IMM.

Med den tilltagande vänskapskorruptionen i partiet beter de sig mer som det övriga politiska etablissemanget än som ett riktigt oppositionsparti.

#P IMM.

Det enskilt största hotet mot svenskarnas trygghet är mångkulturen. Etablissemanget menar att de inkompatibla kulturer som kommit hit genom massinvandringen är här för att stanna. Alternativ för Sverige menar tvärtom.

#P IMM.

Genom att skicka hem de som kommit hit för att bli yrkeskriminella eller för att missbruka vår välfärd kan Sverige återigen bli ett tryggt land. Alternativ för Sverige är det enda parti som förespråkar en aktiv och omfattande återvandringspolitik för att börja rulla tillbaka den katastrofala utvecklingen på migrationsområdet.

#P IMM.

Från och med i dag kommer jag tillsammans med mina nya partikamrater göra allt för att ta Alternativ för Sverige in i riksdagen den 9 september.

#P IMM.

Jeff Ahl, riksdagsledamot.

#P IMM.

Häng med i debatten och kommentera artikeln – gilla  Debatt på Facebook.

