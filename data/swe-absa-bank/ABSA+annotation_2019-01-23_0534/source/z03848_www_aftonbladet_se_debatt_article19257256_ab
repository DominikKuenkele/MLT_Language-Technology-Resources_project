#D IMM.

#T IMM.

SD:s värderingar är oförenliga med våra.

#P IMM.

Sven Pernils (SD) skriver att Svenska Transportarbetareförbundet utesluter Sverigedemokratiska sympatisörer. Detta är naturligtvis en lögn. Det vet han också om men i vanlig ordning så sprider han och hans gelikar lögner för att underbygga myten om kampen mot ”etablissemanget”.

#P IMM.

Vi utesluter däremot medlemmar som aktivt företräder Sverigedemokraterna eftersom våra medlemmar på demokratisk väg beslutat det i vår kongress.

#P IMM.

Detta eftersom partiets politik står i direkt strid med vår förenings grundläggande värderingar. Det som förenar våra medlemmar är vår ställning på arbetsmarknaden och vårt yrke. ingenting annat. Det är oförenligt med att företräda ett parti vars hela politik går ut på att skapa ett vi och de baserat på etnicitet, nationalitet och kulturell härkomst.

#P IMM.

Våra medlemmar tillhör de som drabbats hårdast av avregleringar och låglönekonkurrens. Vi har därför länge varit mycket kritiska till de senaste decenniernas utveckling, oavsett regering.

#P IMM.

Det som dock står alldeles klart är att vi inte kommer råda bot på dessa problem genom att ställa arbetare mot arbetare. Skulle vi acceptera en sådan ordning skulle vi samtidigt svika över 100 år av arbetarrörelse. Det är vi aldrig beredda att göra, oavsett högervridna ledarskribenters tycke eller främlingsfientliga opinionsvindar.

#P IMM.

Sven Pernils och hans vänner har nu använt sin demokratiska rättighet och startat en förening vilande på helt andra värderingar. Det står dem givetvis fritt att organisera sig och sina åsiktsfränder och slåss för att teckna kollektivavtal för sina medlemmar. Det är demokrati.

#P IMM.

Markus Pettersson.

#P IMM.

Förbundssekreterare Svenska Transportarbetareförbundet.

