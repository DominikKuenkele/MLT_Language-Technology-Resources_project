#D IMM.

#T IMM.

Gemensam kamp mot IS är nödvändig.

#P IMM.

Varken den federala regeringen i Irak eller KRG kan på egen hand stå emot IS.Muhesed Rami al-Mudafar.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

**På gott och ont, **och där dessvärre ont har varit det som kurderna mest har fått uppleva i Irak, så har de varit en del av den moderna irakiska staten ända sedan dess bildande år 1921. De har fått lida och genomgå systematisk deportering, internering, utrensning och folkmord under Iraks diktaturvälde. Men sedan 2003 har situationen förändrats för kurderna, som medborgare i den nya staten Irak, och även för deras politiska representation, både i formen av det autonoma styret i Kurdistans Regionala Regering KRG och i den federala regeringen i Bagdad. Situationen för de irakiska kurderna är idag långt ifrån perfekt eller stadig, men så är det också för hela Iraks befolkning, både i sunni- och shiaområden.

#P IMM.

Den centrala regeringen i Irak under al-Malikis styre har inte varit ett föredöme för hur ett federalt land ska styras men kurderna har fram till mitten av juli varit en del av den.

#P IMM.

Kritiken måste däremot riktas mot båda parterna för deras agerande efter IS övertagande av staden Mosul. Varken al-Malikis regering eller KRG agerade ansvarsfullt för att skydda den drabbade civila befolkningen. Den federala regeringen lyssnade inte på de varningar som KRG hade framfört om terroristernas rörelser och planer och var därmed inte förberett på IS angrepp på staden Mosul. KRG i sin tur var för upptaget med att sluka in de omtvistade områdena för att inkludera dem i Iraks Kurdistan, och stod därmed inte emot IS framfart redan innan de hade hunnit etablera sig för att sprida sitt skräckvälde.

#P IMM.

Min landsman, svensk-kurdiske debattören Asso Abdullahi, skriver på Brännpunkt 12/8 att Väst ska agera för att rusta upp KRG och peshmerga-styrkorna utan samförstånd mellan KRG och den federala regeringen i Bagdad om hur detta ska ske eller regleras. Dessutom har Abdullahi inte tänkt på de långsiktiga konsekvenserna av den ökade militariseringen i området i allmänhet och i Irak i synnerhet. Det är övertagandet av den flyende irakiska militärens vapen som har stärkt och utökat IS framfart och spridning. Ironin ligger i att de vapen som var ämnade att skydda de civila från IS angrepp har blivit den sistas redskap för att förtrycka, förfölja och döda de civila. Därmed finns det inga garantier att de vapen KRG begär inte hamnar hos IS.

#P IMM.

Vi irakier och inte minst kurderna som jag nämnde ovan har lidit oerhört på grund av militariseringen av det irakiska samhället och förvandlingen av staten till ett krigsmaskineri. Fred är vad som behövs, inte bara i Irak utan i hela Mellanöstern, och freden kan inte skapas med fler vapen utan genom dialog, tolerans, acceptans och samlevnad. Jag beundrar hur Iraks Kurdistan trots de ekonomiska motsättningarna har blivit en säker plats för tusentals flyktingar. Precis som kurderna, som har genomlidit en hel del före 2003, har kunnat utvecklas och acceptera att leva i den federala regionen med kristna, yazidierna, turkmenerna och araberna, så kan resten av Irak inom en snar framtid bli en stat där alla medborgare är likvärdiga oavsett kön, etnisk bakgrund eller religiös tillhörighet.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Ett nytt hopp har väckts nu när nya ledare har trätt fram, och de lovar och tar på sig ansvaret för att läka det sårade landet och dess befolkning, att ta sig ur kriserna för att uppnå fred, stabilitet och välstånd. Men detta kan inte uppnås utan att i första hand eliminera IS och dess organisationer ur bilden, och detta kan göras genom politiska och ekonomiska steg som kombineras med militära insatser där båda den federala regeringen och KRG måste samarbeta. Varken den federala regeringen i Irak eller KRG kan på egen hand stå emot IS.

#P IMM.

Jag har full förståelse för kurdernas dröm att någon dag kunna ha ett eget land och ett självständigt Kurdistan, och jag inser att drömmen så småningom kan besannas. Men inte genom att Kurdistan och Irak nu hamnar i ett blodigt krig där båda länderna fortsätter att vara fiender i all evighet. Den ökade militariseringen av KRG och Irak skulle definitivt leda till en sådan situation. Nu har både KRG och den federala regeringen hamnat i ett dilemma; om båda samarbetar så får båda det bättre, men om någon av dem avbryter samarbetet så kan ingen bli vinnare. I det nya Irak ska alla vinna på att få vara med, i vår tid och även i framtiden.

#P IMM.

MUHESED RAMI AL-MUDAFAR.

#P IMM.

statsvetare och fredsaktivist.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

