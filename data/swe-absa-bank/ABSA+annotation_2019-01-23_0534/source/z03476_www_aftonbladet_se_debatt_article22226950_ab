#D IMM.

#T IMM.

SD-ledaren: Nu måste Eliasson få sparken.

#P IMM.

Sedan i höstas har jag mottagit flera hundra brev från poliser runt om i landet. I dessa berättar svenska polismän- och kvinnor om sin vardag och de förhållanden som råder på myndigheten. Någonting som blir påtagligt är uttrycken för en växande frustration över de missförhållanden som råder inom den svenska poliskåren.

#P IMM.

Det är många gånger skrämmande läsning. Begrepp som ”sönderfall” och ”oordning” är återkommande omdömen. Man talar om ”nonchalant ledarskap” och ”bristande lyhördhet”. En gemensam nämnare för de allra flesta brevskrivare är kritiken mot rikspolischef Dan Eliasson.

#P IMM.

”En rikspolischef som Dan Eliasson är det som vi minst av allt behöver just nu”, är en formulering som återfinns i olika varianter i ett stort antal av breven. Det talas om ”politisk tillsättning”, ”oärlig kommunikation”, ”bristfälligt ledarskap” och så vidare.

#P IMM.

Under Dan Eliassons tid som chef i myndighetssverige har den interna och externa kritiken mot honom varit omfattande och bitvis mycket skarp. Alltför många gånger har den också visat sig vara berättigad.

#P IMM.

Som generaldirektör för Försäkringskassan beordrade Eliasson att myndighetens interna mejlserver, innehållandes bland annat hans egna mejl, skulle raderas. Någonting som enligt internutredarna försvårade deras möjligheter att undersöka de fall av vänskapskorruption som Eliasson själv misstänks ha haft kännedom om. Senare kritiserades Eliasson skarpt för att ha beordrat en statlig tjänsteman att radera kritiska formuleringar från Eliassons wikipediasida. I medarbetarundersökningar framgick att tre av fyra medarbetare på Försäkringskassan saknade förtroende för Eliasson. Kritiken som framfördes då liknar på många sätt den som poliser berättat om i sina brev till mig.

#P IMM.

Som rikspolischef har Eliasson varit den som drivit på och försvarat systemet med ”kod 291”. Alltså att Polismyndigheten ska hemligstämpla information som berör brott kopplade till asylsökande. Efter händelserna i Kungsträdgården var vi många som blev upprörda över polisledningens mörkläggning.

#P IMM.

Idag vet vi att detta är inte var någon engångsföreteelse. Att hemlighålla asylsökandes brottslighet ligger helt i linje med de nya riktlinjer som rikspolischefen infört.

#P IMM.

Det allra färskaste exemplet på Eliassons bristande omdöme är hans uttalanden i SVT:s Gomorron Sverige den 26 januari. Programmet behandlade det uppmärksammade mordet på ett HVB-hem i Mölndal. Eliasson valde att framförallt ägna intervjun åt att medlidsamt spekulera kring mördarens förment svåra bakgrund. Som högsta chef för.

#P IMM.

Polismyndigheten har man att förhålla sig till de värden som polisen ska förmedla och värna om. Det är inte rikspolischefens uppgift att, offentligt och på djupet, kränka såväl brottsoffer och dess anhöriga som den allmänna rättsuppfattningen genom att relativisera någonting så fruktansvärt som mordet på en oskyldig 22-åring.

#P IMM.

Gång på gång har Dan Eliasson allvarligt skadat förtroendet för den myndighet där han för tillfället verkat. Hans biografi liknar en naturkatastrof som sveper över myndighetssverige och raserar förtroendet för den ena organisationen efter den andra. Det är på tiden att vi befrias från sådan inkompetens. Ansvarig minister måste agera och tillse att Dan Eliasson snarast skiljs från sin tjänst som rikspolischef.

#P IMM.

Jimmie Åkesson.

#P IMM.

partiledare (SD).

#P IMM.

Häng med i debatten – följ  Debatt på Facebook.

#P IMM.

FAKTA.

#P IMM.

REN.

