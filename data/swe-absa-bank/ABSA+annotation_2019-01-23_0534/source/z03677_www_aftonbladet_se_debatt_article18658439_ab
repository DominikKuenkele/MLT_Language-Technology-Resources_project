#D IMM.

#T IMM.

Vi måste ta ansvar för de som dör på sin flykt till Europa.

#P IMM.

Idag är det ett halvår sedan över 350 människor miste livet i vågorna utanför den italienska ön Lampedusa. Natten till den 3 oktober 2013 drunknade över 350 personer när en flyktingbåt först fattade eld och sedan kapsejsade inte långt från Lampedusa. Jag besökte ön några dagar efter olyckan för att prata med överlevande, räddningsarbetare och boende på ön. För att vi har ett ansvar att se och ett ansvar att agera. Människor som flytt från förtryck och misär och tvingats på farliga rutter för att nå Europa dör i tusentals varje år. Det måste vi ändra på!.

#P IMM.

Eftersom det inte går att få visum om EU misstänker att du kommer att söka asyl tvingas de allra mest utsatta ut på farliga rutter för att nå Europa. Så länge det inte finns några lagliga och säkra vägar kommer dessa olyckor att fortsätta. Som medlemsstat i EU har vi ett delansvar för dessa dödsfall och ett ansvar att agera.

#P IMM.

Tyvärr har inte mycket hänt sedan olyckan. En kriskommission tillsattes av EU-kommissionen. Fler båtar patrullerar Medelhavet och senast igår räddades 730 migranter utanför Sicilien, varav 29 barn. Men olyckorna fortsätter att ske eftersom det fortfarande inte finns säkra och lagliga vägar att ta sig till EU för att söka asyl.

#P IMM.

EU:s stängsel och murar mot omvärlden blir allt högre för att förhindra att någon överhuvudtaget ska lyckas fly till unionen. Om någon lyckas fly in till EU får de dock sin asylansökan prövad och kan stanna. Men EU lägger allt större resurser på att försöka förhindra människor från att ta sig till unionen.

#P IMM.

Bulgarien håller på att bygga ett 30 kilometer långt stängsel längs sin östra gräns. Spanien har satt upp rakblad på sina stängsel på enklaven Melilla vid den nordafrikanska kusten. Satelliter och drönare föreslås användas för att hitta personer som försöker fly över Medelhavet.

#P IMM.

Den 6 februari försökte omkring 200 personer ta sig från Marocko till den spanska enklaven Ceuta på den afrikanska nordkusten. 15 människor dog. Exakt vad som hände håller på att utredas, men det kan inte uteslutas att spansk gränspolis sköt med gummikulor mot de flyende och därmed bidrog till panik och att 15 personer drunknade.

#P IMM.

Samtidigt pågår en av de värsta humanitära katastroferna i modern tid. Inbördeskriget i Syrien har redan tvingat 40 procent av Syriens befolkning att fly från sina hem. 140 000 människor mist sina liv i det fruktansvärda inbördeskrig som plågat Syrien i tre års tid och bedömare menar att konflikten kommer att pågå åtminstone tio år.

#P IMM.

Att stoppa människor från att söka asyl är ett oacceptabelt sätt att behandla de människor som flyr för sina liv från en av historiens värsta flyktingkatastrofer. Vi måste se till att det finns lagliga sätt att ta sig till EU för att söka asyl, till exempel genom humanitära visum.

#P IMM.

EU behöver föregå med gott exempel och ta ett större ansvar för vidarebosättning. De flesta som flyr kriget i Syrien befinner sig i grannländer eller är internflyktingar. Människor ska inte behöva leva och dö i flyktingläger i länder som har mycket sämre möjligheter att ge dem skydd än vad de rika länderna i EU har.

#P IMM.

EU borde också omprioritera resurser från gränskontroll och att bygga murar mot omvärlden, till att hjälpa människor i behov av skydd. På så sätt kan flyktingmottagandet inom EU förbättras, liv räddas i Medelhavet och mer resurser gå till de som befinner sig i flyktingläger i närheten av konflikthärdar.

#P IMM.

Vi är delansvariga för de som dör på sin flykt till Europa. En sak kan vi vara säkra på – så länge det är krig i världen kommer människor fortsätta att fly. Vi måste ändra politiken i EU!.

#P IMM.

Maria Ferm.

#P IMM.

FAKTA.

