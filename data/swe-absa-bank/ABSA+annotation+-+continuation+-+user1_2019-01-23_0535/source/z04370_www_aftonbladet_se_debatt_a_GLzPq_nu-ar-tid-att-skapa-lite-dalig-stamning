#D IMM.

#T IMM.

Nu är tid att skapa lite dålig stämning.

#P IMM.

Resultatet av valet i USA har skakat omvärlden och vi har nu möjlighet att visa hur stark kärleken egentligen är.

#P IMM.

Just nu finns det en alldeles för stor skara som firar en främlingsfientlig ledares framgång. Det finns samtidigt en alldeles för stor skara som gråter i frustration. Och det finns en skara vi förtränger – den som varken firar eller gråter.

#P IMM.

Och det här är en väldigt viktig grupp.

#P IMM.

Det är den skara som inte bryr sig tillräckligt eftersom detta inte påverkar dem. Samtidigt som de som ingår i den här skaran aldrig skulle tycka eller göra något ont mot rasifierade, muslimer, homosexuella eller andra minoriteter vars existens nu verkar hota fler.

#P IMM.

Det jag vill skrika ut är att varenda röst räknas.

#P IMM.

För ett tag sedan hamnade jag i en alltför välkänd situation där jag fick ta emot rasistiska kommentarer. Utan hjälp från min omgivning slutade kvällen i att jag grät mig till sömns.

#P IMM.

Dagen därpå hör jag i min favoritpodcast hur sexistiska och rasistiska kommentarer öppet riktats mot en svart gravid kvinna. Även här utan stöd från omgivningen och mitt hjärta blöder. Sakta börjar min kämparglöd slockna.

#P IMM.

Jag får hela tiden höra berättelser om hur mina medsyskon får uppleva förtryck i kollektivtrafiken, på jobbet, i skolan och, allra vanligast, på internet. I slutet av berättelserna suckar vi oftast över varför ingen i omgivningen har ingripit.

#P IMM.

Alldeles för många har blivit bekväma med att uttrycka sina hatiska kommentarer mot samhällets minoriteter. Det som i stället har blivit obekvämt är att skydda oss från det förtryck som råder. Det är nu dags för resten av världen att skärpa sig och ansluta sig till kampen för allas lika rättigheter.

#P IMM.

Den återkommande frågan i de här berättelserna är varför folk verkar skämmas över att ingripa när de ser sådana händelser?.

#P IMM.

Här i Sverige försöker man undvika dålig stämning, man vill inte blanda sig i trots att man går under stämpeln ”antirasist” på sociala medier, trots att man reser jorden runt och uppskattar andra kulturer, trots att man är för homosexuellas rättigheter och trots att man inte generaliserar muslimer som terrorister.

#P IMM.

Så låt mig fråga er vad dåligt stämning egentligen är?.

#P IMM.

Dålig stämning är vad som råder i världen just nu. I denna sekund är det dålig stämning för att vi låter hatet vinna.

#P IMM.

Dålig stämning är inte att stå upp för sig själv eller någon annan. Kampen är inte över men vi kan tydligt se vilka som leder. Vår kämparglöd håller på att slockna och vi behöver er hjälp för att hålla igång den.

#P IMM.

Världen är uppochner när hat är normaliserat och ett motstånd mot hat är obekvämt. I en tid som denna behövs varenda röst i rättvisans namn.

#P IMM.

Låt oss skapa dålig stämning för de som bär på ett hat mot de dem inte förstår. För även om det inte är din personliga kamp så är det en pågående kamp och att vara passiv i den är att göra ett val.

#P IMM.

Vi är redo att vända tillbaka världen på rätt plats men vi behöver fler armar. Tillsammans är vi starkare.

#P IMM.

Ange Musekura, student, mänskliga rättigheter, Lunds universitet.

#P IMM.

Häng med i debatten och kommentera artikeln – följ  Debatt på Facebook.

