#D IMM.

#T IMM.

Förorternas goda krafter behöver uppmuntran.

#P IMM.

När bränderna slocknat och vardagen återvänder till Tottenhams gator, väcks frågan vad som händer nu? Den har relevans för alla liknande förortsområden, även i Sverige, och jag oroar mig för svaret, skriver Jan Jönsson (FP), ordförande i Skärholmens stadsdelsnämnd.

#P IMM.

I debatten har man ofta låtit en liten grupp representera alla förortsbor och hävdat att inga unga människor litar på polisen.Jan Jönsson.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Ahmed Ali, bostadsförmedlare i Tottenham, befarar att områdets rykte blivit så skadat att ingen kommer att vilja flytta dit. Cheyenne Cabus, som bott i Tottenham hela sitt liv och som tidigare trivdes, har helt tappat hoppet om en framtid i sin hemort. (DN 14/8). Två svar, som säkerligen uttrycker det många tänker.

#P IMM.

Samma sak tänkte boende i Rinkeby och Fittja, när bilder över brinnande bilar och stenkastande ungdomar spreds i pressen från deras områden häromåret. Men framför allt, så tänker många av de familjer som nu går i flyttankar. För även om upploppen denna gång ägt rum i London, har nog många blivit påminda om det som skett även i svenska förorter och därmed den lilla taggen i bakhuvudet som säger att, nja, just Fittja eller Skärholmen är inte den plats jag vill bo med min familj, med allt stök som är där. Den felaktiga bilden av Skärholmen fanns tyvärr redan när jag gick på Skärholmens gymnasium på 90-talet. En bild det lagts ner mycket kraft på att tvätta bort senare år.

#P IMM.

Därför är det ingen hjälp att kulturskribenter, politiker och även en del hiphopgrupper som fått uttala sig i debatten, väljer att ständigt reproducera föreställningen att det råder en utbredd motsättning mellan förorternas invånare och polisen. Sant är att det råder ett ansträngt förhållande mellan polisen och en liten grupp ungdomar. Några av dem är tungt kriminella och utnyttjar aktioner mot polisen för egna maktdemonstrationer. Men i debatten har man ofta låtit denna lilla grupp representera alla förortsbor och hävdat att inga unga människor litar på polisen och inte heller kan göra det.

#P IMM.

Hiphopgrupperna Labyrint, Kartellen med flera, som säger sig värna dessa områden, dunkar i själva verket in budskapet att som ung i förorten är ditt livsöde att vara kriminell, ta droger och hata polisen (därmed inte sagt att jag tror på censur, det är en annan debatt). Vem som ska hjälpa de unga bort från kriminalitet och missbruk till en framtid, framgår aldrig. För om polisen ska hålla sig borta, socialen utgör ett gäng kärringar och man ska skita i skolan, hur ska livsvillkoren kunna förbättras? Vem ska skydda de barn i London som utsatts för brutala överfall under upploppen? Eller ska förortens unga lämnas åt sitt eget öde och tillåtas gå under?.

#P IMM.

Tillsammans utgör dessa röster en effektiv, men likväl falsk, marknadsföring av vissa förortsområden som laglösa gangsterfästen. De flesta familjer med stabila sociala och ekonomiska förhållande lockas inte av den bilden. De väljer att bosätta sig någon annanstans. En del som bor här skaffar sig utbildning, gör karriär, kanske blir riksdagsman. Men bor man kvar? Nej, man drar! Segregationen ökar takten.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Fast flertalet invånare i dessa förortsområden trivs bra där de bor och tvärtom vad som nu påstås vill man gärna se mer av polisen. Ahmed Ali sätter sitt hopp om en framtid i Tottenham till den lokala polisen. Likaså Moses, den svarte mannen i en av Tottenhams frisersalonger som i Rapport (11/8), till reporterns förvåning, utbrast: " Utan poliser faller allt samman!" Som stadsdelspolitiker överöses jag ständigt med krav på ökad polisiär närvaro. Våra närpoliser bedriver ett engagerat arbete för att knyta kontakter med invånarna. De är mycket uppskattade. "Det här är ju våra poliser", säger flera ungdomar i centrum. Det borde egentligen inte förvåna, för precis som alla andra vill vi som bor här ha det tryggt, snyggt och lugnt.

#P IMM.

Jag skulle önska att fler spred en mer rättvis bild av våra förorter, som närheten till natur, kultur och service. När jag träffar människorna som bor här ser jag stolta, trevliga människor, fullt kapabla att påverka sin egen framtid. Inte de offerstämplar i pannan som en del andra tycks se. Jag ser offentliga skolor som jag utan betänkligheter skulle låta mina barn gå i (om jag hade några), i full förvissning om att de skulle få en god utbildning. Här jobbar ofta människor som aktivt valt det, för att de har ett engagemang. Lärare, socialarbetare och poliser utför ett krävande arbete, som förtjänar uppskattning.

#P IMM.

Fler poliser är inte en lösning, men det är likväl viktigt att invånarna ser att polisen fortsätter med aktiv brottsbekämpning. Avgörande är istället hur fler kan ges möjlighet till utbildning. I Rinkeby och Skärholmen har en fjärdedel av den vuxna befolkningen endast grundskoleutbildning och allt för många ungdomar går inte ut gymnasiet. Jag är mycket kritisk mot bristen på politisk handlingskraft i detta avseende.

#P IMM.

Lika viktigt är dock att förankra en anda hos invånarna av ansträngning och framtidstro. Det förutsätter ett slut på att låta den lilla grupp som bråkar med polisen representera förortsborna. Upphör med att beskriva förorten som laglöst land! Stärk istället alla de goda krafter som kämpar för att utveckla sina områden och med att stärka de unga. Förortshiphoparna kan bidra genom att börja uppmuntra sina fans att satsa på skolan och avstå från brott och droger.

#P IMM.

JAN JÖNSSON (FP).

#P IMM.

stolt förortsbo och ordförande i Skärholmens stadsdelsnämnd.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

