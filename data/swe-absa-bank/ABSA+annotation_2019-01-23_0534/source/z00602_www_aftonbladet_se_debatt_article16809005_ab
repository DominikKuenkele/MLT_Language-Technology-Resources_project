#D IMM.

#T IMM.

Stjärnorna: Vi har ett ansvar att stötta engagemang.

#P IMM.

Det finns en myt i Sverige om att dagens ungdomar är passiva. Att de är lata, bortskämda, rädda för hårt arbete, narcissistiska. ”Den passiva förorten” är en berättelse som passar makten. En historia om ett tyst folk som inte gör något, som inte vill något och som i förlängningen inte kan något.

#P IMM.

På alla sätt och vis har ungdomarna i Alby motbevisat denna bild. Vi har sett ungdomar med ett så brinnande engagemang att vi inte ser något annat val än att stötta deras kamp.

#P IMM.

Kampanjen ”Alby är inte till salu” startades av en handfull ungdomar som en protest mot att 1300 lägenheter i Alby i Botkyrka kommun skulle säljas från kommunal till privat fastighetsvärd. Oron över att antingen få en slumvärd eller lyxrenoverare till fastighetsägare skrämde många boende. Antingen kunde deras boenden få mycket sämre standard eller så skulle det bli så lyxsanerat att man även sanerar bort människor som inte kommer ha råd att bo kvar efter eventuella hyreshöjningar.

#P IMM.

Ungdomarna var upprörda över att politikerna i Botkyrka hade gått bakom ryggen på dem. Att man pratat över huvudet på dem när de ställt frågor om dialogen och konfronterat makten. Att man från politikens håll skrutit om att man haft ”dialog” när det hela tiden varit en envägskommunikation.

#P IMM.

Man beslutade sig för att samla in namn för en folkomröstning. En folkomröstning där folket själva skulle få bestämma om deras hem skulle säljas eller inte. Drygt 6000 behövs för att frågan ska tas upp i kommunen. Vi vill stötta deras kamp och nu är det bara ett hundratal namn kvar.

#P IMM.

Vi anser oss vara människor som har en kraft att förändra. Och går vi ihop så blir vi slagkraftiga. Därför har vi också ett ansvar. Ett ansvar att stötta och uppmuntra engagemang. Särskilt när det kommer ifrån miljonprogramsområden liknande de förorter där majoriteten av oss också är uppväxta.

#P IMM.

När Alby ligger på marken vill vi vara där och räcka en hjälpande hand. De ungdomar som står dag in och dag ut och samlar namn kunde ha varit vi. De får namnunderskrifter från folk som kunde ha varit vi, de kräver demokratiska rättigheter för folk som kunde ha varit vi.

#P IMM.

Det minsta vi kan göra då är att utnyttja vår plattform för att sprida ungdomarnas röst vidare. Vi vet att det är få politiker som har samma förankring som vi i förorter som Alby. Därför tycker vi att vi borde vara som en brygga mellan ungdomarna och politikerna.

#P IMM.

Ungdomarna skriker redan högt, och vi är megafonen för att få deras röst att höras högre.

#P IMM.

Några av oss har redan hunnit stå med och samlat namn vid tunnelbanestationer, andra kommer att göra det. Det är ett hårt och frustrerande jobb. Att stå med en pärm på stationen och förklara politikers beslut, lyssna på människors oro, betona vikten av att folket ska få göra sin röst hörd mer än var fjärde år när det är val.

#P IMM.

Alby är inte till salu har redan skrivit historia och snart kommer de vinna. Och vi står i solidaritet med Alby och alla andra områden som kämpar.

#P IMM.

Som Kista Galaxy FCs motto lyder:.

#P IMM.

~ Alone a star, together a galaxy ~.

#P IMM.

Mohammed Ali.

#P IMM.

Labyrint.

#P IMM.

STOR.

#P IMM.

Dani M.

#P IMM.

Carlito.

#P IMM.

The Salazar Brothers.

#P IMM.

Henok Goitom.

#P IMM.

Bojan Djordjic.

#P IMM.

FAKTA.

