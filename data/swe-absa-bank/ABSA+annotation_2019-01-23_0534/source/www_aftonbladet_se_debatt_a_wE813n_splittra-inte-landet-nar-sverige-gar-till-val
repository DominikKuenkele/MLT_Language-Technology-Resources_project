#D IMM.

#T IMM.

Splittra inte landet när Sverige går till val.

#P IMM.

DEBATT. Jag uppmanar härmed alla partier att bli värdiga motståndare. Det är lätt att hamna långt bort från folket där man sitter på sina kammare och planerar hur man ska attackera varandra politiskt och på så sätt nå väljare. Men där finns det en risk att man i samma veva splittrar landet och medborgarna.

#P IMM.

Vår största valfråga verkar utan tvivel vara tryggheten men nivån blir för låg när man ser partier utnyttja att människor har dött för att plocka politiska poäng. 

#P IMM.

Som i Moderaternas kampanj i Stockholm där de skriver att kniv inte ska användas i skolan utan i träslöjden. Inget konstigt med påståendet – om det inte var för faktumet att en elev knivmördades i skolan för bara några månader sedan.

#P IMM.

Ett annat exempel är när de i sin kampanj kallar polisen ”Aina”, från det turkiska ”Aynasız” som betyder ”utan spegel”. Ordet syftar på poliser som agerar utan skam. Över tid har ordet degraderats till att bara betyda ”polisen”. 

#P IMM.

Att Moderaterna använder ett sådant ord är att göra narr av polisen – men de verkar inte veta vad ordet innebär varken språkligt eller kulturellt.

#P IMM.

Moderaterna är inte de enda som vill plocka röster genom att sätta folk mot folk i sin valrörelse. Där är Sverigedemokraterna långt före, som när de i sin valfilm alarmistiskt påstår att vårt land är i brand. 

#P IMM.

Problemet med deras retorik är inte att de tar upp utmaningar som Sverige står inför, utan problemet är att man lägger skulden bara på en grupp eller invandrare.

#P IMM.

Nivån sänks även när partierna låter sina riksdagsledamöter skriva rasistiskt eller glida på sanningen på Twitter för att det gynnar dem kortsiktigt. Som när moderaternas Hanif Bali hetsar med att twittra ut ”låt dem strejka ihjäl sig” om asylsökande ungdomar som demonstrerar mot utvisningarna till Afghanistan.

#P IMM.

Jag anser att det är möjligt för alla partier att nå ut till väljare utan att gå över gränsen eller genom att använda en retorik som skapar fördomar och sår split bland medborgare. 

#P IMM.

Vi har sett flera val i Europa och runt om i världen där politiker har använt sig av en sådan taktik – men när de väl vunnit har de tagit makten över ett splittrat folk.

#P IMM.

Som kandidat till Riksdagen har jag ett ansvar där jag kan påpeka andra partiers politiska nackdelar utan att jag behöver använda mig av taktik som delar medborgarna.

#P IMM.

Medborgarna förtjänar mycket mer än de splittrande och polariserande kampanjer som nu pågår. Även medier har ett stort ansvar kring deras bevakningsområden och vilka debatter som når väljarna. Min uppmaning till dem är att göra sitt bästa för att representera medborgarnas intressen, att verkligen träffar och intervjuar vanligt folk och frågar dem vad de tycker borde finnas med i en debatt, innan man låter politiker möta varandra.

#P IMM.

Låt frågorna ställas av folket och inte framtänkta på en redaktion.

#P IMM.

I det kommande valet bär vi alla ansvar över vilka konsekvenser debattklimatet får för Sverige, vilka fördomar som sprids i en valrörelse och vad de kan få för konsekvenser även efter valet. Den kortsiktighet som finns i dag ger inte bara konsekvenser för valet 2018 utan även långsiktigt.

#P IMM.

Jag vill uppmana alla medborgare att läsa på alla partiers valprogram, för det här året har vi sett att det partier säger i medier och vad som står i deras valmanifest är två helt olika saker.

#P IMM.

Jag vill uttrycka en önskan om att det blir ett sakligt och harmoniskt val, där Sveriges framtid, och inte splittring av folket, står i fokus.

#P IMM.

Mohamed Nuur, riksdagskandidat för Socialdemokraterna

#P IMM.

► Häng med i debatten och kommentera artikeln – gilla Aftonbladet Debatt på Facebook.

