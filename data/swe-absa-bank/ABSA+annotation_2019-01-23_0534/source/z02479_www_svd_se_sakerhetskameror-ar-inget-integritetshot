#D IMM.

#T IMM.

Säkerhetskameror är inget integritetshot.

#P IMM.

Vid många ansökningar om kameratillstånd på allmän plats blir det ofta avslag med hänsyn till integritetsskyddet. Jag undrar varför vi ska utsätta människor för vardagsbrott om vi nu kan förebygga detta? Säkerhetkameror på allmän plats, i syfte att förebygga brott, är inget integritetshot och ska därför ses som en tillgång för medborgarnas trygghet. Det skriver Leif Svensson, säkerhetschef på Jernhusen.

#P IMM.

En flicka ringer sin pappa och säger att hon inte vågar gå hem, det står en gubbe på vägen och filmar henne och kompisarna. Efter kontakter med både skola och polis kommer det fram att polisen mycket väl känner till mannen som ofta filmar och fotograferar småflickor utanför skolor, men att de inget kan göra – det är inte förbjudet.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Det är också tillåtet för en butiksägare att sätta upp mängder av kameror i sin butik och filma sina kunder. Barn kan också filma varandra i smyg på skolan. De som filmar, både i smyg och mer synligt, kan helt fritt lägga ut filmerna på webben utan att det får konsekvenser för dem.

#P IMM.

Däremot är det inte lika självklart att få montera kameror på allmänna platser för att öka trygghet och säkerhet för medborgarna. Då kallas det integritetskränkande. Men för vem är integritetsskyddet till? För de som är hederliga eller de som begår brott?.

#P IMM.

Vi ifrågasätter starkt vad som egentligen är mest integritetskränkande – att bli filmad offentlig utan vetskap, eller att synas på en film som endast säkerhetsbolag och polis har tillgång till. Syftet med kameror i allmänna miljöer är att skapa tryggare miljö för de som vistas där.

#P IMM.

Jernhusen värnar om resenärernas trygghet och säkerhet på stationerna. För att uppnå detta har vi beslutat att montera upp säkerhetskameror inne på våra stationer. De stora fördelarna med säkerhetskameror är att de är brottsförebyggande. Enligt en nyligen publicerad artikel i Sydsvenskan hävdar experter att kameraövervakning inte är brottsförebyggande och att de inte minskar på antalet incidenter. Det vi ser på våra stationer är helt tvärt om.

#P IMM.

Vi har tydligt märkt att på de stationer som redan har säkerhetskameror har antalet incidenter minskat. De är också viktiga verktyg i jakten på de som utför brotten. Polisen får ta del av filmerna och får i sin tur underlag till att lösa brott som skadegörelse, fickstöder, narkotikalangning eller misshandel, ibland mycket värre brott än så. Vi har också kunnat bidra till att lösa fler brott på stationerna som inte skulle upptäckts om inte kamerorna hade fångat dem.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Det är Länsstyrelsen som utfärdar tillstånd för övervakningen. Eftersom vi äger järnvägsstationer i hela landet har vi kontakt med de flesta Länsstyrelserna. Det vi tydligt ser är att lagen om övervakning och integritetsskydd tolkas olika då vi får olika beslut på liknande placeringar. Vissa Länsstyrelser anser att övervakningen får ske endast på tidiga mornar och kvällstid, men tro mig, det begås brott även på dagen. Många tjänstemän som utfärdar tillstånden saknar kunskap om trygghets- och säkerhetsfrågor. Detta är allvarligt då Länsstyrelsen har en väldigt viktig roll för invånarnas tryggheten i samhället.

#P IMM.

Varför ska vi fastighetsägare investera hundratals miljoner i kostnader för vakter, skadegörelse samt minskade affärsintäkter? Pengar som vi hellre lägger på att utveckla stationerna för resenärerna. Vi anser att säkerhetskameror är ett av det mest effektiva verktygen för brottsbekämpning.

#P IMM.

På stationer som inte har verksamhet alla stationens öppna timmar är det ett måste för oss för att kunna upprätthålla en trygg och säker miljö för resenärerna. Jag anser att säkerhetskameror, i syfte att förebygga brott, ska få användas på järnvägsstationer, köpcentrum och andra allmänna platser på samma villkor som på flygplatser då dessa oftare är mer utsatta för vardagsbrott. Sätt regler för de som agerar ohederligt – inte för oss som har ett hederligt syfte!.

#P IMM.

LEIF SVENSSON.

#P IMM.

säkerhetschef Jernhusen.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

