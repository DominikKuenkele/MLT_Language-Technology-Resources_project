#D IMM.

#T IMM.

Stäng inte dörrarna till nya samarbeten.

#P IMM.

Sverige behöver en stark regering som kan ta tag i de stora utmaningar landet står inför. Det handlar om jobben, miljön och välfärden. Därför är den pågående debatten om ett blocköverskidande samarbete mellan FP, MP och S under nästa mandatperiod både sund och viktig, skriver landstingspolitiker i Sörmland som själva samarbetar över blockgränsen.

#P IMM.

Som företrädare för de tre olika partierna i Landstinget Sörmland kan vi konstatera att våra partier har haft goda förutsättningar att samverka med en positiv utveckling för såväl ekonomin och kvaliteten i sjukvården och övriga landstinget. Vi menar att grunden för vårt samarbete ligger i att våra partier politisk ligger närmare varandra än vad många i allmänhet tror och vill göra gällande. Vi menar också att detta utgör en bra grund för att bilda motsvarande regeringsalternativ på nationell nivå.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

I årtionden har våra tre partier värnat en solidariskt finansierad stark välfärdsstat. Den bygger i grunden på att människor har ett jobb att gå till. Idag ser vi stora bekymmer på vår arbetsmarknad och menar att här behöver politiken utvecklas vidare. Liksom att ta tag i klimatpolitiken där investeringar kan göras som både leder till nya jobb och bättre miljö. Det handlar om fler jobb i privat och offentlig sektor och det handlar om skola, utbildning och åtgärder som gör att arbetslösa kan få ett nytt jobb. Det handlar om en generell välfärdsmodell som tillåter att människor kan känna trygghet för att hela tiden ta kliv vidare i livet och förverkliga sina livsdrömmar. Det kräver en stark välfärdsstat som inte lämnar någon i sticket.

#P IMM.

Det går inte att blunda för att den enskilde individens frihet och rätt att själv forma sitt liv också kräver ett samhälle där ingen tillåts falla igenom de sociala skyddsnäten. Ett samhälle där också de individer som inte har de starkaste rösterna eller de största resurserna ges möjlighet göra sina egna livsval. Ett samhälle där varken arbetslöshet, sjukdom eller pension innebär att den enskilda individens frihet kringskärs. Denna samhällsmodell har våra partier stått upp för och i historien varit med och utvecklat. Den kallas den svenska välfärdsmodellen.

#P IMM.

Vi ser flera initiativ där våra partier närmar sig varandra. Stefan Löfven och Jan Björklund träffas för att diskutera utveckling på skolområdet. Liberala Ungdomsförbundet har nyligen tillsammans med Socialdemokratiska Ungdomsförbundet tagit upp frågan om en skatteuppgörelse. Det är en genuin vilja att återigen ta ansvar genom en reform där höjda skatter på konsumtion och miljöförstörande verksamhet finansierar sänkta skatter på arbete och investeringar.

#P IMM.

Vår gemensamma uppfattning är att Folkpartiet, Miljöpartiet och Socialdemokraterna inte, innan valet, ska utesluta en blocköverskidande mittenregering. Låt oss istället ha det politiska modet att ta upp kampen för en stark jobbpolitik, en ambitiös jämställdhets- och välfärdspolitik, en solidarisk flyktingpolitik, en offensiv klimatpolitik, global solidaritet och en småföretagarvänlig politik. Då kan vi gemensamt bidra till att Sverige står starkt. Idag, imorgon och i framtiden.

#P IMM.

Uppmaningen till Jan Björklund, Åsa Romson, Gustaf Fridolin och Stefan Löfvén är därför lika enkel som tydlig. Stäng inga dörrar till blocköverskridande samverkan efter valet 2014.

#P IMM.

ÅSA KULLGREN (S).

#P IMM.

finanslandstingsråd Sörmland.

#P IMM.

THOMAS AF BJUR (FP).

#P IMM.

hälso- och sjukvårdslandstingsråd Sörmland.

#P IMM.

ANN-SOFI JACOBSSON (MP).

#P IMM.

folkhälso- och miljölandstingsråd Sörmland.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

