#D IMM.

#T IMM.

Låt de afghanska flyktingarna stanna.

#P IMM.

Migrationsverket har beslutat att utvisa flyktingar till Afghanistan trots massiva protester och en alarmerande humanitär situation i landet. Vi ser med oro och förtvivlan på den senaste tidens utveckling för afghanska flyktingar i Sverige.

#P IMM.

I Sverige är just i detta nu 450 personer från Afghanistan polisärenden och ska utvisas. Många av dem har bott i Sverige i flera år, kan svenska språket och jobbar eller pluggar här. En övervägande del av dem är ungdomar, varav många unga pojkar. Precis den målgrupp som rekryteras till miliserna i ett land där väpnade rån, kidnappningar och självmordsbombare är vardagliga inslag.

#P IMM.

Utrikesdepartementet avråder från alla resor till Afghanistan och hänvisar till det ”osäkra säkerhetsläget” i landet. Krigsrapporterna och vittnesmål om självmordsbombare och den alltmer ohållbara situationen i Afghanistan avlöser varandra i nyhetssändningarna. Migrationsverket däremot gör en annan bedömning.

#P IMM.

Man medger att det råder inre väpnad konflikt i delar av landet men att afghaner i Sverige kan avvisas till huvudstaden Kabul. Deras beslut tyder på både okunskap och en skev människosyn. Faktum är att situationen i Kabul är i det närmaste katastrofal och att de flyktingar som avvisas dit, i de allra flesta fall tvingas tillbaka till sina hemtrakter. Samma platser som Migrationsverket inte säger sig utvisa afghanska flyktingar till. På tio år har befolkningen i Afghanistans huvudstad Kabul åttadubblats och det råder stor brist på det mesta; mat, vatten, bostäder, arbete och naturligtvis säkerhet.

#P IMM.

Möjligheten för en nyanländ i Kabul att klara sin egen försörjning är i princip obefintlig. Det råder en enorm trångboddhet och rättsäkerheten är svag. Under förra året dödades 5000 personer i säkerhetsrelaterat våld i landet. För att försöka klara sin egen försörjning flyr fler och fler människor från Kabul till de platser där väpnad konflikt råder.

#P IMM.

Iran har beslutat att utvisa 1,5 miljoner flyktingar till Afghanistan. Vinterns snö och kyla kräver dagligen människoliv i det bergiga landet. Detta sammantaget med hur talibanerna alltmer tar kontroll över fler områden och den väpnade konflikten ständigt skördar nya offer gör att människorättsorganisationer slår larm som de hoppas att omvärlden lyssnar på.

#P IMM.

FN:s flyktingorgan UNHCR visar på en katastrofal humanitär situation i Afghanistan. I höstas gästade den afghanska utbildningsministern Sverige och vädjade att man inte ska skicka tillbaka några flyktingar till Afghanistan.

#P IMM.

Men varken Sveriges moderatledda regering eller migrationsverket lyssnar på larmrapporter från människorättsorganisationer eller vädjande från afghanska ministrar. Migrationsverket släcker framtidshoppet för hundratals unga afghaner i Sverige. Istället för att visa solidaritet och ge dem en fristad i vårt land väljer Migrationsverket alltså att blunda och avvisa människor till ett land där de riskerar förföljelse, krig och död.

#P IMM.

Nu är det dags att visa att Sverige på allvar är en nation att räkna med. Stora, vackra ord om solidaritet med människor på flykt räcker inte, det krävs handling. Vi kräver att Migrationsverket ändrar sitt beslut och låter de afghanska flyktingarna i Sverige stanna. Vi kräver dessutom att Sveriges regering och migrationsminister agerar.

#P IMM.

Jytte Guteland  Förbundsordförande SSU.

#P IMM.

Thage G. Peterson Tidigare SSUs förbundssekreterare, minister och talman i Sveriges riksdag.

#P IMM.

Michael Williams  Ordförande FARR.

#P IMM.

Nasim Sahar  Vice ordförande Afghanska föreningen.

#P IMM.

Reza Javid Ordförande Afghanska föreningen Örebro län.

#P IMM.

Läs replik från Migrationsverket.

