#D IMM.

#T IMM.

Återinför den vilande värnplikten.

#P IMM.

Dagens yrkesförsvar är grovt underbemannat, även sett ur ett perspektiv när världen såg ut att vara fredligare än i dag. Vi argumenterar för återinförandet av en allmän och könsneutral värnplikt, skriver folkpartisterna och utlandsveteranerna Callis Amid, Dominik Swiecicki och Robin Prince.

#P IMM.

Försvarsmaktens många gånger unika kompetens kan, om resurser finns, stötta det civila samhällets krisberedskap.Callis Amid, Dominik Swiecicki och Robin Prince.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Världen utanför Sveriges gränser brinner, ändå tycker vi svenskar inte att säkerhet är en särskilt viktig fråga. "Försvarsfrågan" hamnar längst ner av 19 politikområden när vi väljare tillfrågas om vad som är viktigt för oss (SVT Valundersökning). Detta trots att det pågår krig i Ukraina, ett civilt passagerarplan har skjutits ner och en estnisk officer kidnappats i sitt eget land för att sedan paraderas i Ryssland. Tidigare otänkbara händelser drabbar nu vår direkta omvärld medan våra egna stridsflygplan allt oftare motar ovälkomna besökare i svenskt luftrum.

#P IMM.

Något förenklat brukar en hotbild utgöras av kombinationen kapacitet och intention. Kapacitet tar lång tid att bygga upp, medan intentioner är mer föränderliga. Sveriges egen försvarskapacitet är framför allt en försäkring. En försäkring som i dag endast återfinns på papperet då resurser att försvara landet saknas. Mot bakgrund av detta är det dags att återinföra den vilande värnplikten.

#P IMM.

Dagens yrkesförsvar är grovt underbemannat, även sett ur ett perspektiv när världen såg ut att vara fredligare än i dag. Samtidigt visar undersökningar att nära hälften av Försvarsmaktens personal saknar förtroende för nuvarande försvarspolitik och förmåga bland annat på grund av att det saknas personal på förbanden (Officersförbundet). Försvarsmakten har stora svårigheter att rekrytera, samtidigt som kontraktsanställda soldater och sjömän ofta slutar långt innan den tilltänkta anställningstiden förflutit med anledning av de undermåliga anställningsvillkoren.

#P IMM.

Sverige måste därför säkerställa en stadig och långsiktig kapacitetsuppbyggnad varför vi argumenterar för återinförandet av en allmän och könsneutral värnplikt. En kapacitetsuppbyggnad som balanserar numerärer med anskaffning av avancerade plattformar.

#P IMM.

En återinförd värnplikt har inte enbart militära tillämpningsområden. Försvarsmaktens många gånger unika kompetens kan, om resurser finns, stötta det civila samhällets krisberedskap.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Vidare kan de värnpliktiga utgöra rekryteringsunderlaget till vår nuvarande yrkesorganisation, en naturlig vidareutveckling som möjliggör att resurser som investerats i värnpliktig personal förvaltas genom integrering i vårt yrkesförsvar. Den lösningen, ett kombinerat värnplikts- och yrkesförsvar, är redan i bruk i Norge där internationella insatser löses av yrkesförsvaret medan rikets försvar säkerställs av värnpliktig personal. Värnplikt bidrar också till folklig förankring oberoende av bakgrund eller kön och ger positiva integrations- och jämställdhetseffekter.

#P IMM.

**Vi måste våga **vara självkritiska. Avskaffandet av allmän värnplikt, nedmonteringen av värnpliktssystemets infrastruktur och tron på yrkesförsvarets rekryteringsförmåga var med facit i hand ett förhastat beslut.

#P IMM.

Motståndare till återinförd värnplikt finns bland båda blocken. Kritiska röster bland oss liberaler ifrågasätter plikttjänstgöringens kränkning av individens frihet. Men vad är alternativet? Med rådande försvarspolitik kommer Sverige kunna försvara rätten till jämlikhet, rätten till yttrandefrihet i ca 7 dagar – först om 9 år! Vi måste våga vara pragmatiska och planera för långsiktiga lösningar. Att uteslutande lägga sin tillförlit i ratificeringen av Lissabonfördraget är både dumdristigt och farligt. Det är ingen självklarhet att "stöd och bistånd med alla till buds stående medel" (artikel 42.7) är synonymt med vapenmakt varför Sverige måste rusta för ett mangrant försvar. En kapacitetsuppbyggnad med förmåga att hävda svensk suveränitet är absolut nödvändigt och förutsätter i ett litet land som Sverige allmän värnplikt.

#P IMM.

Om svenska väljares prioriteringar avspeglade det faktiska säkerhetsläget skulle det ha varit rimligt att 18 politikområden ansågs viktigare än "Försvarsfrågan". 200 år av fred och topplaceringar i diverse internationella välståndsmätningar har bidragit till ett naivt och verklighetsfrånvänt perspektiv avseende egen försvarsförmåga.

#P IMM.

Det är ställt bortom all rimligt tvivel att Försvarsmakten har stora svårigheter att rekrytera personal. En allt för accelererad omställning till ett yrkesförsvar, orimliga arbetsvillkor för kontraktsanställda soldater och sjömän samt tungrodd administration åderlåter Försvarsmakten. Med avstamp i händelseutvecklingen i vårt närområde och den förra regeringens otydliga styrning av försvaret (Riksrevisionen Skr. 2013/14: 255), måste vi säkerställa en stadig och långsiktig kapacitetsuppbyggnad varför vi argumenterar för återinförandet av en allmän och könsneutral värnplikt. En kapacitetsuppbyggnad med fokus på Försvarsmaktens personal.

#P IMM.

CALLIS AMID (FP).

#P IMM.

Afghanistanveteran, konsult inom systemanalys.

#P IMM.

DOMINIK SWIECICKI (FP).

#P IMM.

veteran från Bosnien, Kosovo och Tchad, projektledare inom medieanalys.

#P IMM.

ROBIN PRINCE (FP).

#P IMM.

veteran från Kosovo och Afghanistan, försäljare.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

