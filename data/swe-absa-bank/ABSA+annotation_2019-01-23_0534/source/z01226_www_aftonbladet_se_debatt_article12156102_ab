#D IMM.

#T IMM.

”Jägare måste känna sina begränsningar”.

#P IMM.

Föreningen Jaktkritikernas inlägg på  Debatt har diskuterats flitigt bland läsarna. Många anser att föreningen inte har fog för sin kritik.

#P IMM.

”Debattörerna borde följa med ett jaktlag för att se att jakten inte går till på det sätt som framställs i artikeln”, skriver signaturen elw71 och får medhåll av många andra.

#P IMM.

Naturen självreglerande.

#P IMM.

På andra sidan viltstängslet står läsare som hävdar att naturen skulle kunna ”reglera sig själv”. Jakt skulle därmed vara onödig.

#P IMM.

Ett påstående andra ifrågasätter. Kanske skulle en sådan självreglering inte ens vara önskvärd?.

#P IMM.

”Det är sant att om vi släpper naturen och låter den sköta sig självt, så kommer det att skapas balans mellan predatorer och byten. Frågan är om den balansen passar in i vårt samhälle?” frågar signaturen Fredrik8812.

#P IMM.

”Utopisk tanke”.

#P IMM.

De tveksamma får visst medhåll av Jägarförbundets generalsekreterare Håkan Weberyd.

#P IMM.

– Verkligheten har nog sprungit ifrån den utopiska tanken. Vi måste ta hänsyn till skog, trafik och jordbruk, säger han.

#P IMM.

Samtidigt vill Weberyd inte hymla med att jägare gillar att jaga.

#P IMM.

– Ibland tror jag att vi gömmer oss bakom att vi skulle jaga för andras skull. Viltet är en enorm resurs och vi tycker att det är gott med rådjursstek med en god murkelsås och gelé på rönnbär! säger han.

#P IMM.

Utbildar mot skadskjutningar.

#P IMM.

Oavsett vilket tar förbundet problemet med skadeskjutna djur på stort allvar.

#P IMM.

– Det förekommer självklart och vi har de senaste två åren drivit kampanjen ”Säkrare jakt – minskade skadeskjutningar” för att jägarna ska lära känna sitt vapen – och sina begränsningar. Man ska skjuta efter de färdigheter man har, säger Håkan Weberyd.

#P IMM.

Hur många djur som skadeskjuts under en jaktsäsong är svårt att veta.

#P IMM.

– Men jägarna är måna om att eftersöket fungerar. Det är viktigt att ha ordentliga hundar om olyckan är framme, säger Håkan Weberyd.

