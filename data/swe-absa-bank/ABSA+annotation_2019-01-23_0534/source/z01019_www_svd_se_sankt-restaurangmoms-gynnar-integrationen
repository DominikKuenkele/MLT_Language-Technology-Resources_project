#D IMM.

#T IMM.

Sänkt restaurangmoms   
gynnar integrationen.

#P IMM.

Hur väl integrationen i Sverige lyckas beror på hur duktiga vi är på att skapa förutsättningar för sysselsättning åt utlandsfödda. Den sänkta momsen på restaurangmat har sänkt trösklarna in på arbetsmarknaden för människor från andra länder. Det skriver Eva Östling, vd Visita, och Maroun Aoun, vd Internationella Företagarföreningen i Sverige.

#P IMM.

Nästan hälften av de som fått de nya jobben är födda utomlands.Eva Östling och Maroun Aoun.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Kraven på dem som vill få in en fot på svensk arbetsmarknad är höga. Förutom formell utbildning och arbetslivserfarenhet krävs ofta också goda språkkunskaper och nätverk. För många kan tröskeln te sig oöverstiglig. Det gäller särskilt människor som nyligen kommit till Sverige från andra länder.

#P IMM.

Men det finns branscher där trösklarna är låga och det går att få jobb och göra karriär utan alla nämnda kvalifikationer. Av alla utrikesfödda företagare i Sverige driver 17 procent verksamhet inom hotell och restaurang. Motsvarande siffra för inrikes födda är bara 2 procent. Faktum är att hela 58 procent av företagarna inom hotell och restaurang är födda utomlands med länder som Turkiet, Irak, Iran, Libanon och Syrien i topp, visar siffror från SCB. Andelen anställda i branschen är också högre än på resten av arbetsmarknaden. Detta är viktiga siffror som understryker hotell- och restaurangnäringens betydelse för en framgångsrik integration.

#P IMM.

**När regeringen 2012 **sänkte momsen på restaurangmat från 25 till 12 procent var det uttalade målet att reformen skulle skapa nya jobb. Tre år senare har flera tunga statliga instanser konstaterat att det är precis vad som skett.

#P IMM.

Jobbtillväxten har inte minst gynnat utlandsfödda. Bara under momssänkningens första år ökade antalet anställda i restaurangbranschen med nästan 9 procent, vilket motsvarar cirka 8000 anställda. Nästan hälften av de som fått de nya jobben är födda utomlands. Detta visar en rapport från Visita baserad på Statistiska centralbyråns registerbaserade arbetsmarknadsstatistik, Rams. Sannolikt har vi dessutom bara sett början på de positiva jobbeffekterna av den lägre momsen.

#P IMM.

Men reformen har inte bara skapat ny arbetstillfällen. I likhet med Rut-avdraget visar den sänkta restaurangmomsen att sänkta kostnader stimulerar tjänstesektorn. Lägre kostnader för företagen möjliggör sänkta konsumentpriser vilket leder till ökad efterfrågan och i förlängningen till att behovet av nyanställningar ökar.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Oavsett vilka partier som vinner riksdagsvalet i september lär integration även framöver stå högt upp på dagordningen. Hur duktiga vi är på att skapa förutsättningar för människor från andra länder att hitta arbete och starta företag i vårt land kommer att avgöra hur väl integrationen lyckas i Sverige. Utbildning och arbetsmarknadspolitiska insatser är i detta sammanhang viktiga, men för att åstadkomma integration finns inget som slår riktiga jobb.

#P IMM.

**Vi ber företrädarna för **samtliga partier i riksdagen att dra lärdom av de mycket positiva erfarenheterna av den sänkta restaurangmomsen. Låt reformen inspirera och ligga till grund för fler insatser som underlättar framväxten av företag och nya riktiga jobb. Inget är viktigare i strävan att underlätta inträdet på svensk arbetsmarknad.

#P IMM.

EVA ÖSTLING.

#P IMM.

vd Visita.

#P IMM.

MAROUN AOUN.

#P IMM.

vd Internationella Företagarföreningen i Sverige, IFS.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

