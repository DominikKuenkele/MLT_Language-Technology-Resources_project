#D IMM.

#T IMM.

Pensionärernas ekonomi viktigare än billiga krogbesök.

#P IMM.

Vi kristdemokrater kräver ökad ekonomisk rättvisa för landets äldrebefolkning. Höstbudgetens reformutrymme måste i första hand utnyttjas för att ytterligare sänka skatten för Sveriges pensionärer, skriver Kristdemokraterna i partistyrelsen.

#P IMM.

Att göra det billigare att gå på krogen eller förbättra pensionärernas ekonomi? Vilket är mest angeläget?.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Regeringens reformambitioner hålls tillbaka till följd av den svåra ekonomiska krisen i vår omvärld. Det är inte bara klokt utan också nödvändigt att i den rådande internationella oron vara återhållsam och försiktig med statens finanser. Ett visst reformutrymme finns trots allt i höstbudgeten. Det verkar både regeringskansliets experter och utomstående bedömare vara överens om. Frågan är då vad som ska prioriteras.

#P IMM.

Alliansens fyra riksdagspartier har politiskt så mycket gemensamt att de både 2006 och 2010 kunde bilda regering tillsammans. Men det betyder ju inte att de är eniga i allt, och när det verkligen kniper visar det sig var de har sina olika hjärtefrågor.

#P IMM.

Moderaterna vill halvera restaurangmomsen hellre än att sänka skatten för landets pensionärer. Det framgick av Fredrik Reinfeldts sommartal i lördags (20/8), där han enligt pressreferaten sade att Ѓhrätt använd av restaurangägare runtom i SverigeЃh kan sänkt krogmoms leda till fler jobb. Centerns Annie Lööf, kandidat till partiledarposten, verkar vara på samma linje när hon sätter halverad moms för restauranger, frisörer, m fl före satsningar på pensionärerna.

#P IMM.

Vi kristdemokrater, som i flera år drivit fram stegvisa sänkningar av pensionsskatten, vill för vår del fortsätta att sänka skatten för pensionärerna. Vi vill inte göra halt här och nu.

#P IMM.

För pensionärer gäller i dagens Sverige en högre skattesats per skattekrona än för yngre och förvärvsarbetande personer. Detta är oacceptabelt, särskilt som den utbetalda pensionen måste anses som uppskjuten eller tidigare avstådd lön. En grundläggande princip i ett demokratiskt samhälle är att alla medborgare behandlas likvärdigt. Gapet mellan den lägre skatten på arbetsinkomst och den högre på pension måste i rättvisans namn minskas för att snarast möjligt helt försvinna. Detta har också Göran Hägglund flera gånger betonat. Varför vill inte Fredrik Reinfeldt och Anders Borg detsamma?.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Moderatledaren Fredrik Reinfeldt må tro att en halverad krogmoms skulle kunna ge några tusen nya jobb. Men det skulle bli mycket dyra jobb (ca 1,5 miljoner kronor per jobb) om en sådan reform, kalkylerad till 5,4 miljarder kronor, verkligen skulle nå sitt mål. Internationella erfarenheter har också visat att antalet nya arbetstillfällen som resultat av en sådan reform är högst osäkert.

#P IMM.

En ny skattesänkning för pensionärerna, som också skulle öka deras konsumtionskraft, har av regeringskansliet beräknats kosta 2,3 miljarder kronor. (M) och (C) som hellre vill använda budgetens reformutrymme för den mer än dubbla kostnaden för en halvering av krogmomsen har nu verkligen bekänt färg.

#P IMM.

När det på allvar gäller, visar det sig vilket riksdagsparti som troget och uthålligt värnar också om äldrebefolkningens trygghet och välfärd. Vi kristdemokrater kräver ökad ekonomisk rättvisa för landets äldrebefolkning. Höstbudgetens reformutrymme måste i första hand utnyttjas för att ytterligare sänka skatten för Sveriges pensionärer, vilket också Göran Hägglund framhållit.

#P IMM.

MICHAEL ANEFUR.

#P IMM.

ordförande i KD:s Skånedistrikt och ersättare i KD:s partistyrelse.

#P IMM.

BENGT GERMUNDSSON.

#P IMM.

kommunstyrelsens ordförande i Markaryds kommun och ledamot av KD:s partistyrelse och VU.

#P IMM.

LEIF HALLBERG.

#P IMM.

ordförande i Seniorförbundet och ledamot av KD:s partistyrelse.

#P IMM.

EWA SAMUELSSON.

#P IMM.

biträdande socialborgarråd i Stockholms stad och ledamot av KD:s partistyrelse.

#P IMM.

EWA SUNDKVIST.

#P IMM.

oppositionsråd i Örebro läns landsting och ledamot av KD:s partistyrelse.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

