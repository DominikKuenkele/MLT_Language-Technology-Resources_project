#D IMM.

#T IMM.

Gå till botten med oetiska adoptioner.

#P IMM.

Ansvariga organisationer och myndigheter måste ta tag i problemet kring adoptioner som inte gått rätt till, och inte sopa något under mattan. Vi står bakom de krav som vuxna adopterade ställt på att det görs en utredning, skriver en grupp adoptivföräldrar.

#P IMM.

Att bli förälder till ett barn som redan finns är ett stort privilegium och ett omfattande ansvar. Som adoptivförälder sätter du stor tilltro till den organisation du väljer för förmedling av ditt blivande barn. Ingen vill att ens egna största lycka skall vara baserat på oetiska påtryckningar samt förfalskad dokumentation för att göra ett barn tillgängligt för internationell adoption.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Det är med stor upprördhet vi har tagit del av medierapportering kring de oetiskt genomförda adoptionerna som skett i Chile under militärdiktaturen. Att det i nutid pågår en förundersökning för att hitta skyldiga till människorättsbrott är bra, men samtidigt allvarligt. Att en specialdomare utreder detta är något som svenska myndigheter och berörda organisationer borde ta på största allvar. Det räcker inte att enbart svara att de följt de lagar och regelverk som fanns då. Snarare borde de självmant påbörja egna internutredningar för att fastställa eventuella oegentligheter som kan ha skett, samt på egen hand ta kontakt med chilenska myndigheter för att stilla den oron som finns hos många vuxna adopterade.

#P IMM.

Det är med anledning av detta vi som adoptivföräldrar går ut offentligt och vill uttala vårt stöd. Vi står bakom de krav som vuxna adopterade ställt på att det görs en utredning av alla adoptioner som misstänkas ha gått till på ett oetiskt sätt. Vi vill även att berörda organisationer och den ansvariga myndigheten för familjerätt och föräldraskapsstöd MFoF, påbörjar en utredning av adoptioner som skett under 70- och 80-talen. Detta eftersom det inte enbart är i Chile det framträtt ett systematiskt mönster av motstridiga uppgifter i adoptionsdokument och tveksamma påtryckningsmetoder, utan också i andra länder som till exempel Sri Lanka, Thailand och Sydkorea.

#P IMM.

Vi vill även att MFoF tar fram rutiner och tillvägagångsätt för att berörda parter ska kunna hantera fall där det i efterhand framkommer att en adoption inte gått rätt till. Vi tror att en sådan internutredning och ett framtagande av nya rutiner skulle vara till stor hjälp för att kunna förbättra adoptionsverksamheten av idag.

#P IMM.

Vi ställer oss även bakom kravet på en officiell ursäkt och upprättelse till de drabbade familjerna. Ingen person som väljer adoption som familjebildning vill göra det under former som är oetiska, därför är det viktigt för oss adoptivföräldrar att ansvariga adoptionsorganisationer och myndigheter tar tag i problemet och inte sopar något under mattan.

#P IMM.

Vi som undertecknar detta brev kräver att adoptionsorganisationerna och MFoF lyssnar till och hörsammar de idag vuxna adopterade som kräver upprättelse.

#P IMM.

Suzanna Asp.

#P IMM.

Eva Berggren.

#P IMM.

Henrik Berggren.

#P IMM.

Anna Gemfeldt.

#P IMM.

Lena Gordin.

#P IMM.

Ragnar Gordin.

#P IMM.

Bengt Johansson.

#P IMM.

Eivor Johansson.

#P IMM.

Ingvar Lundqvist.

#P IMM.

Lena Lundqvist.

#P IMM.

Shanna Löfgren.

#P IMM.

Marie Paulsson.

#P IMM.

Aino Rindlav.

#P IMM.

Mats Rindlav.

#P IMM.

Marita Rodriguez Gallardo.

#P IMM.

Tomas Rodriguez Hedling.

#P IMM.

Ulrika Siira.

#P IMM.

Anette Sidén.

#P IMM.

Ingemar Sidén.

#P IMM.

Sofia Strickson.

#P IMM.

Johan Svensson.

#P IMM.

Anna-Stina Takala.

#P IMM.

Katarina De Verdier.

#P IMM.

Kristin Vinqvist.

#P IMM.

Lisa Wall.

#P IMM.

Rolf Öhrn.

#P IMM.

Sally Öhrn.

#P IMM.

Fotnot: MFoF står för Myndigheten för Familjerätt och Föräldraskapsstöd.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

