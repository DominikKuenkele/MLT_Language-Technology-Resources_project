#D IMM.

#T IMM.

SD: Orimligt med turkiskt EU-medlemskap.

#P IMM.

Vi sverigedemokrater ifrågasätter starkt att samtliga övriga partieri Sveriges riksdag välkomnar Turkiet som framtida EU-medlem. Det skriver SD-politikerna Angelika Bengtsson och Pavel Gamov.

#P IMM.

I år firar Sverige 250 år med tryckfrihetsförordningen som världens äldsta lag för större allmän tryckfrihet. Sverige har en lång historia av yttrande- och pressfrihet, något som inte är självklart i vissa delar av världen. Samtidigt har Turkiet efter det misslyckade kuppförsöket stängt ned medier och fängslat journalister och oppositionella. Det måste nu ha blivit, även för de andra partierna, helt uppenbart att förespråkandet av Turkiet som framtida EU-medlem är en orimlig hållning.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

I kölvattnet av kuppförsöket har Turkiet frånträtt Europakonventionen om de mänskliga rättigheterna och initierat diskussioner om att återinföra dödsstraffet samtidigt som 130 medier stängts ned och tiotusentals statliga anställda, däribland poliser, lärare och domare sparkats, arresterats eller stängts av. Hundratals har dödats eller misshandlats medan tusentals skolor och andra institutioner stängts ned. Allt i enlighet med vad somförefaller vara färdiga listor.

#P IMM.

I en demokrati ska man kunna ifrågasätta makthavare och bemöta argument och förslag kritiskt. Man ska ha rätt att framföra sina idéer och tankar. I en demokrati behöver man inte självcensurera.

#P IMM.

Tyvärr kan Turkiet omöjligen sägas leva upp till detta. Att tysta folket och styra journalister är att begränsa demokratin och inskränka press- och yttrandefriheten, något vi sverigedemokrater aldrig kan acceptera. Utvecklingen är tragiskt och förkastlig och vittnar om att landet inte är en västerländsk demokrati.

#P IMM.

Som sverigedemokrater värnar vi om en stark demokratisk rättsstat med yttrande- och tryckfrihet, och vi värdesätter ett stort utbud av nyhetsrapportering, oavsett vilket land det handlar om. Detta är självklarheter i ett fritt land, men i Turkiet är dessa rättigheter kraftigt beskurna, vilket satts i blixtbelysning de senaste veckorna.

#P IMM.

De flagranta och påtagliga bristerna i demokrati och yttrande- och pressfrihet samt avsaknaden av respekt för mänskliga rättigheter och landets minoriteter är också exempel på varför det är orimligt med ett turkiskt EU-medlemskap. Befolkningsmässigt har Turkiet med nästan 80 miljoner i princip lika många invånare som Tyskland och skulle därmed få en dominerande roll i EU, vilket skulle påverka unionen i grunden.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Landet har det senaste dryga decenniet rört sig långt från den sekulära riktning som det moderna Turkiets grundare Mustafa Kemal Atatürk utstakade i början av 1900-talet. Med stormsteg går man i en alltmer islamistisk, totalitär och antidemokratisk riktning med stora inre konflikter och en hård statlig kontroll och censur.

#P IMM.

Att EU dessutom satt sig i knäet på Turkiet och låter den turkiske presidenten Recep Tayyip Erdoğan hålla unionen som gisslan i och med invandringsströmmarna till Europa via Turkiet är högst beklämmande. Istället för att låta den turkiska staten vara Europas gränspolis genom kohandel med visumlättnader och miljardbidrag borde EU sätta hårt mot hårt och snarare hjälpa Grekland och Italien att upprätthålla Europas yttre gräns.

#P IMM.

Vi sverigedemokrater ifrågasätter starkt att samtliga övriga partier i Sveriges riksdag välkomnar Turkiet som framtida EU-medlem. Trots den senaste tidens utveckling ser vi att både de andra riksdagspartierna och EU fortfarande vill ha Turkiet som EU-medlem, något som skulle få mycket stora och långtgående konsekvenser för den europeiska unionen. Sverigedemokraterna säger bestämt nej till detta och vill att Turkiets status som kandidatland avbryts och likaså EU:s migrationsavtal med Turkiet.

#P IMM.

Angelika Bengtsson (SD).

#P IMM.

riksdagsledamot, ledamot i kulturutskottet och ledamot i Medieutredningens parlamentariska referensgrupp.

#P IMM.

Pavel Gamov (SD).

#P IMM.

riksdagsledamot och ledamot i EU-nämnden.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

