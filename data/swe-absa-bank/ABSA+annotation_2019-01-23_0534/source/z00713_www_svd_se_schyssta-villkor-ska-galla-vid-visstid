#D IMM.

#T IMM.

Schyssta villkor ska gälla vid visstid.

#P IMM.

Oavsett anställningsform ska ingen utnyttjas – schyssta villkor ska gälla på svensk arbetsmarknad. Arbetsgivare som har ett varaktigt behov bör erbjuda en fast anställning.**Elisabeth Svantesson **.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

**Sedan 2006 **har 250 000 fler fått ett arbete att gå till. Det är bara början. Regeringen har ett tydligt jobbmål, till 2020 ska det bli 350 000 fler. Vi vill att fler ska känna den trygghet, frihet och känsla av mening som ett jobb ger. En viktig del i vår politik har varit att sänka trösklar för grupper som står längre ifrån arbetsmarknaden. För att underlätta för arbetsgivare att anställa införde regeringen en allmän visstidsanställning som tas upp i en debattartikel den 21 juli av Handels, Kommunal samt Hotell- och restaurangfacket.

#P IMM.

**Fasta jobb **är grunden på svensk arbetsmarknad och ska så vara. Under de senaste 25 åren har andelen med en tidsbegränsad anställning på svensk arbetsmarknad varit ungefär densamma, knappt 20 procent. Det har inte förändrats med införandet av den allmänna visstidsanställningen. Visstidsanställningar är ett viktigt komplement och en väg in på arbetsmarknaden, inte minst för många unga. Det innebär också en möjlighet för företag att anpassa sin verksamhet efter säsongsvariationer eller upp- och nedgång i efterfrågan.

#P IMM.

**Men oavsett **anställningsform ska ingen utnyttjas – schyssta villkor ska gälla på svensk arbetsmarknad. Arbetsgivare som har ett varaktigt behov bör erbjuda en fast anställning. Därför finns restriktioner för hur visstidsanställningar får användas. En allmän visstidsanställning som varat i mer än två år under en femårsperiod övergår till exempel i en fast anställning.

#P IMM.

**När det gäller **möjligheten att kombinera visstidsanställningar finns olika uppfattningar hos arbetsmarknadens parter om det föreligger ett missbruk. För att skapa klarhet i frågan har regeringen gett SCB i uppdrag att göra en kartläggning. Skulle den visa på problem är regeringen beredd att rätta till dem. Men innan vi vidtar åtgärder som riskerar att jobben inte kommer fler till del vill vi veta mer.

#P IMM.

**Alliansen har ett **tydligt jobbmål och har under senare tid presenterat flera förslag om hur vi ska förverkliga det. Mot detta står Socialdemokraternas arbetslöshetsmål som inte kräver ett enda nytt jobb. För oss är jobben inom handel, restaurang, hotell och kommunal verksamhet viktiga. Men många av dessa hotas av Socialdemokraternas förslag om dubblerade arbetsgivaravgifter för unga och höjd restaurangmoms. Vi kommer att ta strid för att förhindra det så att jobben ska fortsätta bli fler och komma fler till del.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

ELISABETH SVANTESSON (M).

#P IMM.

arbetsmarknadsminister.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

