#D IMM.

#T IMM.

Som kristna måste vi protestera mot SD.

#P IMM.

Den bibliska moralen innebär att man inte kan motsätta sig migration från fattiga, krisdrabbade länder till rika, trygga länder. Det skriver pastorerna Stefan Swärd och Micael Grenholm i en slutreplik.

#P IMM.

Julia Kronlid kritiserar oss och vår bok "Jesus var också flykting" (SvD Debatt 22/4). Det vi försöker göra i boken är att formulera en kristen hållning i den stora debatt om invandring som varit senaste åren. Vi gör i boken en omfattande bibelgenomgång av ämnet, tittar på kyrkohistorien, granskar hur kyrkan hanterade nazismen på trettiotalet, skildrar kristen flyktingaktivism och hävdar att vi både har råd och en moralisk skyldighet i världens rika länder att hjälpa de fattiga.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Det är svårt att ta upp ämnet flyktingar, främlingsfientlighet och invandring utan att granska Sverigedemokraterna. Invandringsmotstånd och kamp mot "massinvandring" har ju varit partiets huvudfråga sedan 1988. Tre av bokens 16 kapitel innehåller därför en kritisk granskning av SD, och ett kapitel handlar om högerextremismen i Europa.

#P IMM.

Kronlid kritiserar oss för att vi menar att kristna inte ska stödja sverigedemokratins invandringskritiska idéer. Hon tycks argumentera för någon form av moralisk relativism där kristna kan tycka lite vad som helst kring migrationsfrågorna utan att det gör en bättre eller sämre på att följa Jesus.

#P IMM.

I själva verket är kärleken till främlingen något väldigt centralt i både Gamla och Nya Testamentet, vi är kallade till att behandla invandraren som infödd (3 Mos 19:34), ta emot främlingen (Matt 25:35) och göra gott mot alla människor (1 Thess 5:15).

#P IMM.

Med denna bibliska moral i ryggen så kan man inte motsätta sig migration från fattiga, krisdrabbade länder till rika, trygga länder. Kronlid erbjuder inte heller något sakligt argument för varför detta skulle vara felaktigt.

#P IMM.

När Kronlid tillsammans med många andra av Sverigedemokraternas toppskikt valdes in i riksdagen 2010 sade deras principprogram följande: "Den viktigaste faktorn i ett tryggt, harmoniskt och solidariskt samhälle är den gemensamma identiteten, vilken i sin tur förutsätter en hög grad av etnisk och kulturell likhet bland befolkningen.".

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Detta är bara ett förfinat sätt att beskriva budskapet "bevara Sverige svenskt", som var SD:s kampanjslogan under partiets unga år. Dagens principprogram talar om olika människogruppers "nedärvda essens". Att det enbart skulle handla om skillnader mellan kvinnor och män säger inte partiprogrammet alls. SD förespråkar en snäv och sluten nationalism som medför att en person som vill bevara till exempel sin judiska kultur, aldrig kan räknas som riktig svensk. Deras argument om att hjälpa i närområdet är bara en förtäckt slogan för en kamp för en sluten och etniskt homogen svensk nationalism.

#P IMM.

Vi ifrågasätter inte Julia Kronlids kristna tro, men vi tycker att vi har rätt att kritiskt granska de idéer och den ideologi hon företräder när hon sitter med i ledningen för Sverigedemokraterna.

#P IMM.

Än idag sitter Kent Ekeroth i riksdagen, som grundade och finansierade den rasistiska hatbloggen Avpixlat och som på sin blogg har argumenterat för att afrikaners "inneboende egenskaper" gör deras länder "misslyckade". Jimmie Åkesson argumenterade passionerat för etnisk homogenitet i sin ungdom och upprepade så sent som 2014 att han tycker att etniskt pluralistiska länder är sämre än etniskt homogena.

#P IMM.

SD har ända sedan partiet grundades av nynazister konsekvent argumenterat mot utomeuropeisk invandring, något de fortsätter med än idag. Det är uppenbart att vi som kristna inte kan tycka att detta är rätt, att vi som kristna bör protestera när rika och mäktiga länder flyr undan sitt ansvar. Jesu liv gick inte ut på att skjuta flyktingar ifrån sig. Han var en.

#P IMM.

Stefan Swärd.

#P IMM.

Micael Grenholm.

#P IMM.

pastorer och författare till boken "Jesus var också flykting".

#P IMM.

Redaktör: Carina StenssonBiträdande redaktör: Carl-Johan BilkenrothMejl: debatt@svd.seTelefonnummer: 08-135149Twitter: @SvDDebattFacebook: SvD Debatt.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

