#D IMM.

#T IMM.

Kinberg Batras fyra lögner i tv-debatten.

#P IMM.

Man kan förstå att de borgerliga partierna känner sig pressade, men det oroar mig att den som aspirerar på statsministerposten har så svårt att hålla reda på siffror och fakta.

#P IMM.

Gång på gång slirar Anna Kinberg Batra på sanningen eller påstår saker som är direkt felaktiga.

#P IMM.

Här är fyra exempel:.

#P IMM.

Anna Kinberg Batra använder missvisande exempel för att lura i människor att det inte lönar sig att jobba. Gång på gång jämför hon lön efter skatt med bidrag för en ensamstående undersköterska med barn. Men den föräldern får flera tusen kronor mer i plånboken – upp till 5 700 kr i månaden – och bättre pension genom att jobba, eftersom bland annat barnbidrag också går till den som arbetar. Kinberg Batra smutskastar här den svenska modellen och uppmuntrar människor att leva på bidrag. Det är djupt oansvarigt.

#P IMM.

I gårdagens partiledardebatt hävdade Anna Kinberg Batra att RUT-marknaden backar, trots att både antal köpare växer liksom branschen som sådan. I  gårdagens partiledardebatt hävdade Anna Kinberg Batra att RUT-sektorn krymper och belade detta påstående med att det har försvunnit 1000 RUT-företag sedan regeringen tog över. Sanningen är att antalet RUT-köpare liksom utbetalningen av RUT-avdrag tydligt ökat sedan 2014. Alltså har RUT-marknaden växt. Samtidigt står de större RUT-företagen för en allt större del av RUT-marknaden vilket gör att antalet företag minskat något sedan 2014, men det säger ingenting om marknadens storlek. Fem myror väger inte mer än fyra elefanter.

#P IMM.

När stenkastning mot blåljuspersonal diskuterades i gårdagens partiledardebatt sade Anna Kinberg Batra att vi måste göra det olagligt att attacker polis och ambulans. Det var ett påstående som gjorde att jag hajade till. Jag utgår från att moderatledaren faktiskt vet att det är kriminellt att kasta sten mot polis, ambulans och räddningskår – och mot alla andra också i Sverige idag.

#P IMM.

Anna Kinberg Batra påstår att Moderaterna inte har några förslag om sänkta löner. Men Moderaternas ”första-jobbet-anställning” går ju ut på att lagstifta om att ungdomar och nyanlända ska jobba 40 timmar i veckan, men bara få lön för 24–30 timmar. Vad är det om inte sänkt lön? Risken är dessutom stor att de här låga lönerna sprider sig till andra grupper på arbetsmarknaden.

#P IMM.

Moderaterna gör nu allt för att dölja att de vill sänka lönerna, medan de andra borgerliga partierna – Centern, Liberalerna och Kristdemokraterna – åtminstone är ärliga och står för att de vill sänka lönerna på svensk arbetsmarknad.

#P IMM.

Sedan var det ju detta att det ska löna sig att jobba. Man kan undra hur det hänger ihop i Moderaternas tankevärld – är problemet i Sverige att människor har för låga eller för höga löner?.

#P IMM.

Jag välkomnar en livlig politisk debatt i Sverige. Det ska vi ha. Men vi ska inte slarva och vi ska inte bygga våra argument på faktafel. Anna Kinberg Batra, jag tror du kan bättre än så här.

#P IMM.

Mikael Damberg, närings- och innovationsminister.

#P IMM.

Läs moderaternas svar: Socialdemokraterna blundar för att utanförskapet.

#P IMM.

Häng med i debatten och kommentera artikeln – följ  Debatt på Facebook.

