#D IMM.

#T IMM.

Vi behöver inte politik som straffar människor.

#P IMM.

Ann-Charlotte Hammar Johnsson (M) har känt sig manad att svara på min artikel som beskriver hur fattigdomen ökar bland ensamstående mammor. Men hon uppvisar en häpnadsväckande brist på medvetenhet och förståelse för hur verkligheten ser ut.

#P IMM.

Vi har i dag en arbetslöshet på nästan 10 procent, och gruppen ensamstående föräldrar har svårare än andra att få jobb till och med i en högkonjunktur. Tiotusentals sjuka människor har blivit utförsäkrade från sjukförsäkringen och ställts utanför trygghetssystemen. Klyftorna ökar, den rikaste tiondelen av befolkningen har ökat sin inkomst med 88 procent samtidigt som de sjuka och arbetslösa har blivit fattigare. Många ensamstående mödrar tillhör just gruppen sjuka och arbetslösa. En fjärdedel av de ensamstående mammorna lever som sagt i fattigdom.

#P IMM.

Se människorna bakom siffrorna och hur de kämpar för att få ekonomin och vardagen att gå ihop. Se verkligheten, Hammar Johnsson.

#P IMM.

Skattesänkningarna som Hammar Johnsson stoltserar över har framför allt gynnat höginkomsttagare, vilka oftast är män, inte ensamma mammor. Det är svårt att förstå hur nedskärningar och privatiseringar i skolan, vården och omsorgen kan anses vara positivt för kvinnor.

#P IMM.

På vilket sätt får ensamstående mödrar bättre ekonomi genom att vår gemensamma välfärd finansierar vinster i privata fickor? Och menar artikelförfattaren verkligen allvar med att hon vill uppmana alla fattiga ensamstående mödrar att starta egna företag inom vården?.

#P IMM.

Hammar Johnsson försöker också skrämmas med ord som ”inlåsningseffekter” och hävda att vår enda lösning är deltidsstämpling. Visst tänker vi reparera de skador som regeringen har åsamkat trygghetssystemen. A-kassan är ett viktigt stöd och en trygghet för enskilda individer som drabbas av arbetslöshet.

#P IMM.

I min ursprungsartikel redogör jag för flera andra konkreta förslag på hur Vänsterpartiet tänker skapa fler arbeten, trygga jobb och ett värdigt samhälle. Som till exempel fler anställda i skola, förskola, fritidshem, i vården och omsorgen.

#P IMM.

Men också möjlighet till barnomsorg på kvällar, nätter och helger, en modern sjukförsäkring, höjt underhållsstöd och rätt till fasta jobb på heltid.

#P IMM.

Ensamstående mödrar som befinner sig i ekonomisk kris just nu behöver en verklighetsförankrad politik byggd på insikten om att vi ska vara rädda om varandra, inte en politik som straffar människor när de befinner sig i ett utsatt läge. Ju fler som ständigt slipper oroa sig för sin ekonomi desto bättre för både individen, barnen och samhället.

#P IMM.

Ulla Andersson,ekonomiskpolitisk talesperson (V).

