#D IMM.

#T IMM.

Regeringen har varit handlingsförlamad.

#P IMM.

REPLIK. Rädda Barnens generalsekreterare Elisabeth Dahlin riktar välförtjänt kritik mot statsminister Stefan Löfvens agerande kring familjeåterföring. Inom kort kommer möjligheterna för familjer som varit tvungna att lämna sina hem på grund av krig och förföljelse att få återförenas i trygghet kraftigt begränsas.

#P IMM.

Denna långtgående åtgärd är ett resultat av regeringens oförmåga att agera i tid för att möta migrationskrisen. Redan under 2014 stod det klart att det stora antalet migranter som sökte sig mot Sverige skulle kräva åtgärder.

#P IMM.

Vi kristdemokrater gick före och föreslog tillfälliga uppehållstillstånd, system med säkra länder och sänkt etableringsersättning. Då ansåg Stefan Löfven att förslagen spelade mörka krafter i händerna.

#P IMM.

Fram till november 2015 var regeringen helt handlingsförlamad och oförstående inför att genomtänkt och humant minska på trycket mot Sveriges hårt ansträngda asylsystem. Hade regeringen agerat annorlunda tidigare hade vi inte behövt införa drastiskt begränsade möjligheter till familjeåterförening.

#P IMM.

Vår uppfattning är att det är möjligt att behålla rätten till familjeåterförening genom snabbare handläggning och mer effektiv avvisning av de som saknar skyddsskäl.

#P IMM.

I stället för att splittra mammor och pappor ifrån sina barn anser Kristdemokraterna att Sverige ska införa så kallade asylansökningsområden och åtgärder för snabbare handläggning och avvisning.

#P IMM.

Om några veckor kommer priset för Stefan Löfvens handfallenhet att bli dyrt, inte för honom och hans regering, utan för de familjer som inte kan återförenas i trygghet.

#P IMM.

Ebba Busch Thor, partiledare (KD).

#P IMM.

Häng med i debatten – följ  Debatt på Facebook.

