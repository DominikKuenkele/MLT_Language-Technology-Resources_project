#D IMM.

#T IMM.

Bildt måste bryta tystnaden om Burma.

#P IMM.

Militärjuntan har proklamerat att det blir val den 7 november, men det blir knappast demokratiskt. Trots det har regeringen Reinfeldt varit tyst. Sverige bör genast agera och stödja Burmas demokratikämpar, skriver Urban Ahlin (S) och Jens Orback, Palmecentret.

#P IMM.

Militärjuntan i Burma har meddelat att det blir val 7 november. Det är första valet sedan 1990, men det blir knappast demokratiskt. Militären styr Burma med järnhand och slår hårt ned oppositionen. Personer som trotsar militären riskerar tortyr, fängelse och livet. Nobelpristagaren Aung San Suu Kyis parti som vann valet 1990, har tvångsupplösts. Militären har hållit henne i husarrest 15 av de senaste 20 åren.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Det burmesiska folket kämpar mot diktaturen. De behöver omvärldens stöd. Från Sverige krävs en tydlig och stark kritik mot juntan. Och vi måste driva på EU att agera. Inte minst i relationen med sydasiatiska organisationen Asean, där bland andra Burma och Thailand finns, samt i Asem, som är ett samarbete mellan EU och flera asiatiska länder. Sverige kan här försöka påverka Indiens, Kinas och Aseanländernas hållning mot militärjuntan. EU måste i sina handelsavtal ta hänsyn till hur deras partners lever upp till respekten för mänskliga rättigheter.

#P IMM.

Men regeringen Reinfeldt har under hela mandatperioden varit tyst. När vi möter demokratikämpar från Burma frågar de varför. Sedan juntan proklamerade dagen för sitt val, har regeringen Reinfeldt inte sagt något. Bildt bloggar om allt möjligt, men Burma nämns inte. Vi uppmanar Bildt att genast agera:.

#P IMM.

• Sverige måste lyfta fram burmesiska demokratirörelsens krav på fria och demokratiska val.

#P IMM.

• Sverige måste kräva att Aung San Suu Kyi och alla politiska fångar genast friges.

#P IMM.

• I enlighet med rekommendationerna från FN:s särskilda rapportör i Burma, måste Sverige driva på möjligheten att Internationella Brottmålsdomstolen utreder brott mot mänskligheten och ställer militärjuntan inför rätta.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

• Sverige måste inom ramen för EU-samarbetet sätta press på Burma i handelsförhandlingarna med länder i Asean och Asem.

#P IMM.

Detta måste ske snarast. Burmas folk ska inte behöva vänta på stöd till efter svenska valet.

#P IMM.

URBAN AHLIN (S).

#P IMM.

utrikespolitisk talesperson.

#P IMM.

JENS ORBACK.

#P IMM.

generalsekreterare Olof Palmes Internationella Center.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

