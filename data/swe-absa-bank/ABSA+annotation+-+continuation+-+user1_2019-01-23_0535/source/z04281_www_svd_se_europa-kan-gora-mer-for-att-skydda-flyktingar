#D IMM.

#T IMM.

Europa kan göra mer för att skydda flyktingar.

#P IMM.

EU:s regler straffar de länder som ligger närmast de yttre gränserna. Flyktingkrisen just nu handlar mer om politik, än om antalet flyktingar, skriver Nils Muižnieks, Europarådets kommissionär för mänskliga rättigheter.

#P IMM.

Europas länder har under många år varnats för bristerna i de system som hanterar invandring och asyl. När det nu anländer fler flyktingar och inträffar fler tragedier uppenbaras de här systemens alla svagheter. Men det är inte ankomsten av flyktingar som är den verkliga orsaken till kollapsen. Den verkliga orsaken är politisk.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Enligt FN:s flyktingkommissariat har drygt 430 000 asylansökningar lämnats in sedan januari i Europeiska unionens medlemsländer. 40 procent av dem har tagits emot av Tyskland, medan Ungern har tagit emot en fjärdedel av de återstående. Det innebär att 26 EU-länder hanterar drygt 180 000 asylansökningar, en uppgift som knappast är av episka proportioner.Även medräknat de nästan 300 000 personer som har anlänt till Italien och Grekland sedan januari – mestadels syrier som kommer att få asyl – så upplever vi långt ifrån den tunga börda av flyktingar som faller på länder som är betydligt mindre rika och stabila, som Pakistan, Libanon och Etiopien, eller på närmare håll, Turkiet, som härbärgerar omkring två miljoner syriska flyktingar.

#P IMM.

Dessvärre är det mer regel än undantag att politiker bortser från fakta. Med Tyskland som ett lysande undantag konkurrerar majoriteten av EU-ländernas politiker med varandra om att sända negativa signaler till allmänheten. Frankrike och Storbritannien – där det senare är ett land där asylansökningarna har legat på en stabil nivå de senaste åren – kunde inte finna en bättre lösning för behoven hos omkring 3 000 migranter i Calais än att skicka dit polisen och avsätta pengar för att förstärka bevakningen.

#P IMM.

I Danmark – där asylansökningarna inte ökat nämnvärt jämfört med 2014 – godkände Folketinget nyligen en minskning av flyktingars ersättning, med det uttalade syftet att göra landet mindre attraktivt för flyktingar. I Polen – där asylansökningarna under 2014 minskade med 50 procent jämfört med 2013 – talade landets president mot möjligheten att ta emot fler asylsökande, fastän antalet asylansökningar låg kvar på en låg nivå också under den första halvan av 2015.

#P IMM.

Med en kraftig ökning av asylansökningarna och föga eller ingen hjälp från övriga EU-länder, har Bulgarien och Ungern tagit det olyckliga beslutet att stänga sina gränser. Det är definitivt inte rätt bemötande av dem som söker internationellt beskydd. Men den obehagliga politiska sanningen är att det sker som ett resultat av ett asylsystem inom EU som bestraffar länder belägna vid Europas gränser.

#P IMM.

Det verkliga problemet är inte ankomsten av flyktingar, utan det planlösa och närmast hysteriska gensvaret på detta. I högre grad än en flyktingkris, är det här en politisk kris, där stater kräver mindre Europa, där vi i sanning behöver mer. För att bevara ett Europa med solidaritet och mänskliga rättigheter måste vi ompröva vår hantering av migrationen.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Det första som behöver göras är en grundläggande översyn av Dublinförordningen, en orättvis mekanism som möjliggör för majoriteten av EU:s medlemsländer att lägga ansvaret för att hantera asylsökande på ett fåtal gränsstater som Bulgarien, Grekland, Ungern, Italien, Malta och Spanien. För några dagar sedan slutade Tyskland att tillämpa Dublinförordningen när det gäller syriska flyktingar. Det beslutet borde utökas till att omfatta alla kategorier av asylsökande och tillämpas av EU:s alla medlemsstater.

#P IMM.

EU-länderna och Europeiska kommissionen borde skapa ett system där länderna på ett rättvist sätt delar på de asylsökande baserat på principer för solidaritet och skydd av mänskliga rättigheter. Det skulle bidra till att förbättra det skydd Europa tillhandahåller åt flyktingar, och samtidigt lätta på den börda som bärs av vissa EU-länder.

#P IMM.

En sådan utveckling bör gå hand i hand med en förbättrad samverkan med länder på västra Balkan. Till dags dato har EU pressat dem till att på olika sätt hålla asylsökande borta, ett tillvägagångssätt som har fått några av de här länderna att vidta en rad lagstridiga åtgärder, som etnisk profilering vid gränsövergångar och konfiskering av resedokument. Nu måste EU hjälpa de här staterna att förbättra både hanteringen av asylfrågor och förmågan att ta emot flyktingar i enlighet med europeiska normer. Det kommer inte bara att bidra till att rädda liv, utan också till att förverkliga löftet att "uppnå större enighet", som alla länder i EU och på västra Balkan kom överens om då de gick med i Europarådet.

#P IMM.

Dessutom måste Europas stater erbjuda fler lagliga vägar för flyktingar att ta sig till kontinenten, till exempel genom att förenkla såväl reglerna för visum av humanitära skäl, som reglerna för återförenande av familjer. Det skulle inte bara hjälpa flyktingar att undvika farofyllda sjö- och landtransporter, utan också försvaga de smugglare som frodas då migrationsrestriktionerna är stränga.

#P IMM.

Att skydda flyktingar är både en moralisk och juridisk plikt. Det är ingen enkel uppgift, men inte heller en omöjlig uppgift. Vi måste göra mer för att skydda dem som flyr från krig och förföljelse. Med politisk vilja kan Europa leva upp till sina värderingar.

#P IMM.

Nils Muižnieks.

#P IMM.

Europarådets kommissionär för mänskliga rättigheter.

#P IMM.

**Fotnot: **Artikeln publiceras samtidigti flera ledande europeiska tidningar.

#P IMM.

Europarådet bildades 1949 av tio likasinnade länder i Västeuropa, däribland Sverige. Andra världskrigets grymheter och erfarenheter av totalitära regimer hade skapat en insikt om behovet av försoning och samarbete för att värna demokrati, respekt för de mänskliga rättigheterna och rättsstatens principer. Idag har Europarådet 47 medlemsländer.

#P IMM.

Alla Europas stater förutom Vitryssland är i dag medlemmar i Europarådet. Europarådets huvuduppgifter är fortfarande desamma som när organisationen grundades. Genom att värna individens rättigheter ska organisationen bidra till fred, stabilitet och säkerhet i Europa. Värt att notera är att Europarådet inte är en EU-institution. Däremot är mer än hälften av Europarådets medlemsländer också medlemmar i EU.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

