#D IMM.

#T IMM.

Hönsstölden saboterar viktig ekologisk forskning.

#P IMM.

Med anledning av det inbrott och den stöld av hönor som skedde vid SLU natten till den 27 november och som beskrevs i  den 6 december vill vi anföra följande:.

#P IMM.

Sverige anses som ett föregångsland när det gäller äggproduktion genom att alla hönor numera ges tillgång till viktiga beteendeberikande anordningar som rede, sittpinne och ströbad. Inom resten av EU planeras sådana förbättringar att införas tidigast om sex år. Detta innebär att de gamla värphönsburarna – som saknade allt detta – nu är borta, helt i enlighet med Riksdagens beslut.

#P IMM.

Hönorna som stals ingick i en långsiktig vetenskaplig studie som syftar till att stötta utvecklingen av den ekologiska äggproduktionen med frigående hönor och utevistelse. Denna typ av produktion står inför stora utmaningar och behöver ny kunskap, bland annat mot bakgrund av de speciella regler som begränsar användningen av konventionella proteinkällor i fodret.

#P IMM.

Inbrottet har fått svårhanterliga följder. Inte minst har alla säkerhetsåtgärder för att undvika att få in smittor i djurstallet åsidosatts av inbrottstjuvarna. Flocken där de stulna djuren ingick har skrämts av för dem främmande människor vid infångandet. Studien ingår i ett fyraårigt projekt där en doktorand på heltid ägnat sig åt mätningar och utvärderingar.

#P IMM.

Projektet har givetvis genomgått prövning och godkänts av en från universitetet oberoende etisk nämnd. Det ligger ett mycket stort arbete bakom att planera och genomföra ett långsiktigt forskningsprojekt som detta.

#P IMM.

Aktionen är inte bara olaglig och missriktad utan är också tragisk för nyttjarna av resultaten – landets ekologiska djurhållning – och naturligtvis särskilt för doktoranden som nu försenas i sitt arbete.

