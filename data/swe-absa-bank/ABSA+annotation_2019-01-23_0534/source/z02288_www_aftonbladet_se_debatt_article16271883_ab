#D IMM.

#T IMM.

Inti Chavez Perez: Låt mig bli ansvarig utgivare för Avpixlat.

#P IMM.

Efter Uppdrag Gransknings reportage om hot mot kvinnliga journalister arrangerade Publicistklubben en debatt i Kulturhuset i Stockholm. Hatsajten Avpixlat representerades där av skribenten Mats Dagerlind. Enligt Dagerlind är inte syftet med Avpixlat att vara en hatsajt. Det har tyvärr ändå blivit så, och sajten gör vad de kan för att stävja hatet, hävdar Dagerlind.

#P IMM.

Ett av Avpixlats många problem är att sidan saknar ansvarig utgivare. Därmed tar personerna bakom sajten inget ansvar för det som händer på sidan. Också detta är något som Avpixlat tycker är tråkigt. Mats Dagerlind menar att det är hotbilden mot en eventuell ansvarig utgivare som gör att ingen vågar träda fram och ta rollen.

#P IMM.

Självklart är något allvarligt fel ifall ingen vågar axla rollen som ansvarig utgivare för Avpixlat. Precis som andra publikationer har Avpixlat rätt till en sådan person, och denna person ska kunna utföra sitt arbete utan hot, trakasserier eller förföljelse.

#P IMM.

Själv har jag många års erfarenhet av att göra journalistik som provocerar, så jag vet precis hur det känns att stå i blåsten med namn och bild. Till exempel har jag en gång blivit mordhotad i samband med att jag uppmärksammades av sidan Avpixlat. Hotet skedde inte på sajten, men erfarenheten är tillräcklig för att jag ska ha medkänsla med de rädda redaktionsmedlemmarna på Avpixlat.

#P IMM.

Det fria ordet behöver personer som vågar stå upp när det blåser. Därför anmäler jag härmed mitt intresse att träda in som ansvarig utgivare för Avpixlat.

#P IMM.

Avpixlat behöver en ansvarig utgivare. Särskilt trängande är behovet eftersom sidan genererar så mycket hat och hot, vilket slår mot enskilda medborgare, journalister och bloggare. Att hatet flödar fritt på Avpixlat riskerar att stympa det fria ordet i det övriga samhället.

#P IMM.

I rollen som ansvarig utgivare behöver jag spelrum att fullgöra mitt uppdrag. Erbjudandet om att vara ansvarig utgivare kommer därför självklart med motkrav.

#P IMM.

Avpixlat måste inrätta förmoderering av alla kommentarer. Vid händelse av brott, till exempel förtal, hets mot folkgrupp eller hot, ska Avpixlat samarbeta med polisen genom att lämna ut IP-nummer till dem som postar kommentarerna. På så sätt kan Avpixlat spela en viktig roll i stävjandet av kriminalitet på nätet.

#P IMM.

Avpixlat måste börja följa de pressetiska reglerna. Det betyder att det är slut med att exempelvis hänga ut tonåringar med namn och bild på sidan.

#P IMM.

Avpixlat ska leverera god journalistik. Det betyder att sidan bör börja använda sig av källkritik, publicera rättelser, och måste be om ursäkt till alla dem som utsatts för hat på grund av sidans tidigare aktiviteter. Sidan bör granska Sverige- demokraterna som vilket annat parti som helst. Alla sidans skribenter bör skriva under sina artiklar med sina namn. Ansvarig utgivare har sista ordet om alla artiklar, så som är brukligt. Detta för att garantera att inga överträdelser sker mot svensk lag eller god publicistisk sed.

#P IMM.

Jag träder fram som kandidat till att bli Avpixlats ansvariga utgivare eftersom sidan spelar en så viktig roll för samtalsklimatet på nätet. Om det är sant som Mats Dagerlind säger, att Avpixlat saknar ansvarig utgivare på grund av hotbilden, då kommer det inte dröja länge innan de nappar på mitt erbjudande. Men om sidan i själva verket saknar ansvarig utgivare för att Avpixlat inte vill ta ansvar för innehållet på sajten, och för att de – utan att riskera att fällas – vill kunna bryta mot svenska lagar om förtal och hets mot folkgrupp, då kommer Avpixlat att tacka nej.

#P IMM.

Jag väntar på ert svar, Avpixlat.

#P IMM.

Inti Chavez Perez.

#P IMM.

FOTNOT: I en tidigare version av artikeln och i pappersversionen stod att Avpixlat förra året var rankat som den 75:e mest besökta sajten i Sverige. Denna siffra stödde sig på information från Alexas rankning. Eftersom det finns olika sätt att ranka sajters popularitet och att siffror därför lätt kan vara missvisande har vi nu valt att ta bort den informationen från artikeln.

#P IMM.

FAKTA.

#P IMM.

REN.

#P IMM.

N.

