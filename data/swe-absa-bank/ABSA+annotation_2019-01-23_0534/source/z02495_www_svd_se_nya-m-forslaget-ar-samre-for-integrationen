#D IMM.

#T IMM.

Nya M-förslaget är sämre för integrationen.

#P IMM.

Nya förslaget från Moderaterna om att dela ut tillfälliga uppehållstillstånd, istället för permanenta är inte en bra väg för bättre integration. Svaret är istället att ge människor en chans att själva ta hand om sig. Det skriver företrädare för Fria Moderata Studentförbundet.

#P IMM.

Det enda som sätter stopp för människors möjlighet att leva och göra rätt för sig i Sverige är klåfingriga politiker.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Det har sagts att Alliansen förlorade valet efter att dåvarande Statsminister Fredrik Reinfeldt höll ett tal till svenska folket om att vi måste öppna våra hjärtan. Huruvida det ligger något i detta eller ej låter vi vara osagt, men det debatten i dag behöver är inte fina fraser utan fakta.

#P IMM.

Det finns en poäng med att visa reformvilja på integrationsområdet, men en än större poäng med reformer som faktiskt ger önskad effekt. Den 8 maj presenterade Anna Kinberg Batra och Elisabeth Svantesson Nya Moderaternas förslag för en bättre integration. Förslag liknande de som företrädare för Folkpartiet och Kristdemokraterna tidigare lagt.

#P IMM.

Nya Moderaterna vill bland annat att tillfälliga uppehållstillstånd skall bli huvudregel för människor som anländer till Sverige utanför flyktingkvoten, istället för dagens permanenta. Tanken är att de tillfälliga uppehållstillstånden skall gälla i tre år, och om den sökande inom denna tid lyckas erhålla arbete övergår det tillfälliga uppehållstillståndet till ett permanent. Om den sökande inte lyckas hitta ett arbete kommer den att skickas tillbaka, förutsatt att personen inte längre anses vara i behov av skydd.

#P IMM.

För att förstå konsekvenserna av förslaget är det viktigt att beröra vilka personer som kan bli uttagna på den svenska flyktingkvoten och hur ringa denna är. För att bli uttagen krävs att personen är registrerad hos UNHCR, och UNHCR gör därefter en bedömning av vilka de anser är i behov av bosättning i ett nytt hemland. Antalet kvotplatser bestäms av Sveriges regering, vilket 2015 är 1900 personer, med andra ord en bråkdel av de människor som söker efter en fristad i Sverige.

#P IMM.

Moderaterna motiverar sitt förslag om tillfälliga uppehållstillstånd med att det skall leda till förbättrad incitamentsstruktur för att komma i sysselsättning, men allt pekar på att tillfälliga uppehållstillstånd ger motsatt effekt. Migrationsforskaren Martin Klinthäll vid Linköpings Universitet menar på att personer som tillfälligt vistas i ett land - antingen frivilligt eller på grund av påtvingad flykt - har svårare att integreras eftersom att de saknar en tydlig planeringshorisont (SvD 8/5). När man inte vet om man får stanna saknas incitament för att utbilda sig, arbeta eller att bli en del av samhället.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Svaret ligger i en öppnare och flexiblare arbetsmarknad. Personer som nyss anlänt till Sverige från krig och förtryck har generellt lägre produktivitet än någon som är född i Sverige. Det är varken konstigt eller chockerande utan helt naturligt. Många andra länder lyckas ta till vara på det humankapital som kommer, medan vi ser hur det svenska systemet stänger dessa människor ute.

#P IMM.

Det som krävs är att det finns jobb där lön och produktivitet matchar varandra. Det kräver att vi öppnar upp för en större lönespridning.

#P IMM.

**Det finns inget problem **med att människor vill bygga en framtid för sig och sin familj i Sverige. Problemet är vår arbetsmarknads höga trösklar och att vårt utbildningsväsende inte matchar utbud efter behov. Det är där vi måste rikta våra reformförslag – inte begränsa möjligheten att få stanna.

#P IMM.

Det är dags att leverera explicita förslag för en mer flexibel arbetsmarknad, bostadsmarknad och en utbildning värd namnet. Det är djupt problematiskt att Kristdemokraterna, Folkpartiet med Nya Moderaterna i spetsen inte vill ta ansvar för dessa nödvändiga systemförändringar: det är ett tecken på den ytliga politik likväl oppositionspolitik som nu förs.

#P IMM.

Invandring och integration är inte några isolerade frågor och hur dessa hanteras i samhället är snarare en effekt av vilka andra delar i staten som är dysfunktionella. Det handlar om att vi under decennier försummat trygghetsfrågor, arbetsmarknadsfrågor och vår bostadspolitik.

#P IMM.

Det enda som sätter stopp för människors möjlighet att leva och göra rätt för sig i Sverige är klåfingriga politiker – som antingen vill stänga gränserna eller reglera sönder livet för oss som bor här. Destruktiva strukturer slussar människor in i bidragsberoende, istället för att slussa dem in i jobb.

#P IMM.

Svaret på integrationsfrågan är inte Nya Moderaternas, Folkpartiet och Kristdemokraternas luftslag om TUT. Vi kan inte tro att staten skall ta hand om allt och alla. Svaret på integrationsfrågan är en politik där alla har en möjlighet att ta hand om sig själva.

#P IMM.

Alexandra Ivanov.

#P IMM.

ordförande Fria Moderata Studentförbundet.

#P IMM.

Ida Enfeldt.

#P IMM.

vice ordförande Fria Moderata Studentförbundet.

#P IMM.

André Frisk.

#P IMM.

vice ordförande Fria Moderata Studentförbundet.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

