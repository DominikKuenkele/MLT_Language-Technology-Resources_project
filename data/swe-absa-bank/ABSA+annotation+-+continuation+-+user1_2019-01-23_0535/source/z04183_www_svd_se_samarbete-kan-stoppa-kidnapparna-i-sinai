#D IMM.

#T IMM.

Samarbete kan stoppa   
kidnapparna i Sinai.

#P IMM.

I veckan har EU:s polismyndighet Europol presenterat en rapport om människosmugglingen i egyptiska Sinaiöknen. Det är en mycket dyster läsning, men visar att det genom samarbete inom EU och med internationella organisationer går att stoppa de tortyrläger där tusentals unga män och kvinnor hålls fångna. Det skriver FP-politikerna Olle Schmidt och Johan Pehrson.

#P IMM.

Varje dag våldtas, torteras, och mördas oskyldiga personer i Sinaiöknen.Olle Schmidt och Johan Pehrson.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Sinaiöknen är i dag ett laglöst område. På jakt efter asyl i Israel eller kidnappade från flyktingläger i Sudan faller främst eritreanska flyktingar offer för beduinska Rashaida-ligor i Sinaiöknen. De har en särdeles vidrig affärsverksamhet – under tortyr tvingas offren ringa upp släktingar för att be om en lösesumma för att deras liv ska skonas. Situationen i Sinai är en humanitär katastrof och det är mycket glädjande att Europol nu agerar.

#P IMM.

Själva kidnappningen, tortyren och mördandet sker utanför EU men det finns möjlighet att påverka. Många av de kidnappade har familj i Europa, och enbart i Sverige har hundratals familjer drabbats. De kan betala så mycket som 240 000 svenska kronor för att få en släkting fri och inget vet vart alla dess pengar tar vägen. Sannolikheten är stor att de föder terroristnätverk i Nordafrika och Afrikas Horn. Svenska regeringen borde snabbt ta upp frågan och ge den uppmärksamhet den förtjänar.

#P IMM.

**I juli förra året dömde **Solna tingsrätt två män kopplade till Sinai för utpressning. Även om straffen blev milda är domen unik i västvärlden och visar andra EU-länder att vi kan komma åt den fasansfulla människosmugglingen. Nu bevisar Europol dessutom att liknande fall av utpressning finns i andra EU-länder, och att skurkar kopplade till människosmugglarna i Sinai verkar i EU. Här har svenska journalisten och människorättskämpen Meron Estefanos varit en nyckelperson för att få fram information. Europol är inte ett FBI, de kan inte själva ta beslut om hur deras information ska användas. För att det ska ske måste ett EU-land be om hjälp.

#P IMM.

EU:s medlemsstater bör genast kontakta Europol för att sätta upp en gemensam utredningsgrupp, ett så kallat Joint Investigation Team, för att spåra fler av dessa mellanhänder i Europa. Förutom detta kan även ett Interpol projekt som RELINC initieras, där landets brottsutredande myndigheter ges stöd för att motabeta terrorism och organiserad brottslighet. Information från Europol utgör en mycket bra grund och projektet kan snabbt bli operativt. Interpols projekt kan med fördel samarbeta med EU:s arbetsgrupp för Medelhavet som upprättades efter de tragiska förlusterna av liv vid Lampedusa.

#P IMM.

**Varje dag våldtas, **torteras, och mördas oskyldiga personer i Sinaiöknen. De som kommer levande därifrån bär med sig skador för livet. Rapporten från Europol bevisar att det finns sätt att sätta stopp för våldet. Vi uppmanar nu vår regering att genast kontakta Europol. Vi kan inte tillåta övergreppen att fortsätta!.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

OLLE SCHMIDT (FP).

#P IMM.

Europaparlamentariker.

#P IMM.

JOHAN PEHRSON (FP).

#P IMM.

rättspolitisk talesperson.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

