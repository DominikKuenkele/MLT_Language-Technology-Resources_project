#D IMM.

#T IMM.

Inrätta ett råd för innovationspolitik.

#P IMM.

Näringspolitik (och industripolitik) förknippas ofta med stöd till gamla och döende sektorer. Men vi vet att innovationer i tidiga stadier är förbundna med så stora risker och så stor osäkerhet att de privata aktörerna ofta skyggar – både i USA och i Sverige.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

På 1970-talet talades det om "näringspolitisk offensiv" och nu har vi ett näringsdepartement. Men gamla branscher och etablerade verksamheter ska inte behöva stöd av offentliga insatser. Politiken ska inriktas på att hjälpa fram det nya – innovationer. Låt oss därför huvudsakligen tala om innovationspolitik i stället för näringspolitik. Det måste vara vägen framåt för Sverige.

#P IMM.

Politiken behövs förvisso, men den får inte ersätta eller dubblera vad privata aktörer kan göra. Offentliga insatser ska bidra till att lösaproblem som marknadens aktörer inte klarar. Att producera och vidareutveckla gamla produkter är de etablerade företagens uppgift.

#P IMM.

Näringspolitik (och industripolitik) förknippas ofta med stöd till gamla och döende sektorer. Men vi vet att innovationer i tidiga stadier är förbundna med så stora risker och så stor osäkerhet att de privata aktörerna ofta skyggar – både i USA och i Sverige. Där finns alltså ettproblem som inte löses av privata aktörer – och då behövs offentliga insatser, till exempel riskfinansiering i tidiga stadier. Låt oss alltså tala ominnovationspolitik – med uppgift att befordra nyskapelser. En framtidsorienterad innovationspolitik bedrivs i ökande grad i våra konkurrentländer i exempelvis Asien, på ett väldigt medvetet sätt.

#P IMM.

Innovationspolitik är alla de politikområden som påverkar innovationsprocesser, det vill säga forskningspolitik, utbildningspolitik, regionalpolitik, försvarspolitik, innovationsupphandling och så vidare. (Men penningpolitiken och finanspolitiken är för närvarande i stort sett oanvändbara – när räntan är nästan noll och statsbudgeten är bunden av överskottsmålet.).

#P IMM.

Nu behandlas innovationsfrågorna som ett bihang i ett näringsdepartement där de har mycket låg prioritet. Det fungerar helt enkelt inte. Låt oss därför skilja ut de politikområden som påverkar innovationer, både vad gäller industri- och tjänsteproduktion – och prioritera dem.

#P IMM.

En möjlighet är att skilja ut innovationspolitiken från näringspolitiken, och ha en egen innovationsminister – som i Frankrike. (Näringsdepartementet kan då fortsätta ta hand om regelverk, infrastruktur, statligt ägande, etc.) Men än bättre vore att inrätta ett innovationspolitiskt råd med statsministern som ordförande (som i Finland och Japan). Endast då kan innovationsfrågorna få den prioritet som krävs för att Sverige ska kunna utveckla en helhetlig innovationspolitik, och för att den ska kunna samordnas inom regeringskansliet. Det är ett sätt att ta ansvar för tillväxten, jobben och miljön!.

#P IMM.

Då ställs frågan hur ett sådant råd ska se ut och vilken roll det ska spela? Det får inte bli en spelplan för lobbyister. Det bör heller inte bli som det finanspolitiska rådet, som granskar (finans)politiken i efterhand. Vad som behövs är ett råd som kan analysera de innovationspolitiska problemen och skapa en innovationspolitik. Innovationspolitiken måste vara konkret och bygga på en korrekt uppfattning av hur situationen faktiskt ser ut för Sverige. Den måste ha klara mål och peka ut specifika medel för att uppnå dessa. Detta är en analytiskt svår uppgift och kräver ett kansli.

#P IMM.

CHARLES EDQUIST.

#P IMM.

professor i innovation, Circle, Lunds universitet.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

