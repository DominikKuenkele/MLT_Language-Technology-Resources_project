#D IMM.

#T IMM.

DO flyttar till förorten.

#P IMM.

Diskrimineringsombudsmannen (DO) med cirka 100 anställda har fått regeringens uppdrag att förbereda en flytt till någon av stadsdelarna Tensta eller Rinkeby i Stockholm, skriver integrationsminister Erik Ullenhag (FP) på Dagens Nyheters debattsida.

#P IMM.

Enligt Ullenhag är det ett led i ”att lyfta de mest utsatta stadsdelarna” och skapa arbetstillfällen.

#P IMM.

Ullenhag påpekar också att Stockholms kommun ska flytta en del av sin förvaltning till förorter.

#P IMM.

Ullenhag skriver att det finns ett utbrett utanförskap i de två Stockholmsförorterna, liksom i Rosengård i Malmö och Backa i Göteborg. Han skriver att det från regeringens sida har tagits ett antal initiativ som kan bidra till en positiv utveckling i stadsdelarna, och att utvecklingen på senare år gått i rätt riktning, men att mer behöver göras.

#P IMM.

"Samhällets institutioner behöver bli mer närvarande i de mest utsatta bostadsområdena", skriver Ullenhag.

