#D IMM.

#T IMM.

Minnesota förenade mina världar.

#P IMM.

Nyanlända somalier känner redan från början hur kyligt det är att vara invandrare och avvikande i Sverige. De får ångest och depression när de upptäcker Sveriges höga trösklar, rigida arbetsmarknad, besvärliga språk, byråkratiska administration och reserverade människor. De flesta flyttar vidare till England eller USA eller bor kvar med hopp om att flytta en vacker dag. Det skriver Rahma Dirie, fritidspolitiker/kommunfullmäktige Stockholm.

#P IMM.

Omkring 1,2 miljoner svenskar utvandrande till USA under 1800-talet. De flydde inte från terror, tortyr och förföljelser men från den fattigdom som präglade Sverige på den tiden. USA välkomnade dem och gav dem förutsättningar att bygga en framtid. I de gamla svenskbygderna i Minnesota lever i dag (enligt officiella skattningar) cirka 45 000 somalier. De utgör den senaste vågen av invandrare och är även de i full färd med att bygga sin tillvaro i det nya landet.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

I Sverige råder kalabalik på grund av 50 000 somaliska flyktingar i hela landet. Somalierna är i dag den största gruppen asylsökande i Sverige och samtidigt den grupp som har lägst sysselsättning. Somalierna är en folkgrupp vars land ligger i ruiner och saknar fungerande statsapparat och utbildningssystem sedan inbördeskriget bröt ut 1991. Det är förståeligt att de har relativt låg utbildningsnivå och därmed svårt att få tillträde till arbetsmarknaden. Vad som förbryllar är hur samma folkgrupp med samma kunskaper och bakgrund kan ha framgång i USA men inte i Sverige.

#P IMM.

För en månad sedan åkte jag till Minneapolis i delstaten Minnesota tillsammans med en delegation för att studera just detta fenomen. Det första jag lade märkte till var att amerikaner i gemen är vänliga och positivt inställda till invandrare. Immigranter får möjligheter och incitament för att forma sina liv som de önskar. En nyanländ får maximalt fem år på sig att etablera sig i arbetslivet. Det är enkelt att starta eget vilket gynnar somalier som ofta har erfarenhet av företagande från hemlandet. Mindre byråkrati och skattelättnader gör det möjligt för mindre bemedlade att starta eget. Människor kan försörja sig på små förtjänster från småföretag.

#P IMM.

En somalier i Sverige kan inte driva liknande företag eftersom förtjänsterna aldrig skulle kunna täcka nödvändiga utgifter, självförsörjning och skatt. Visst, vi har ett generöst välfärdssystem kan man hävda, men faktum är att somalier flyr från Sverige på grund av arbetslöshet och fattigdom. De som stannar kvar är marginaliserade, stigmatiserade och isolerade.

#P IMM.

Syftet med resan var alltså att studera det somaliskamerikanska samhället. Det var en speciell upplevelse för mig som somalisksvensk eftersom jag fick möjlighet att jämföra livsvillkoren för somalier i USA och Sverige. Jag blev imponerad av den aktivitet och företagsamhet som råder bland somalier i Minneapolis. Människorna var kreativa och ambitiösa. Amerikaner såg dem som en tillgång och inte som ett problem. De betraktade USA som sitt hemland och sig själva som amerikaner. Här upplevde jag den största skillnaden.

#P IMM.

I Sverige talas det om första, andra, tredje och fjärde generationens invandrare. Gud vet hur många generationer det kommer att ta innan man blir accepterad som svensk.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Nyanlända somalier känner redan från början hur kyligt det är att vara invandrare och avvikande i Sverige. De får ångest och depression när de upptäcker Sveriges höga trösklar, rigida arbetsmarknad, besvärliga språk, byråkratiska administration och reserverade människor. De flesta flyttar vidare till England eller USA eller bor kvar med hopp om att flytta en vacker dag. Min egen pappa var tvungen att lämna Sverige efter tio hopplösa och arbetslösa år. Han kom till Sverige med drömmar och visioner. I ett givmilt Sverige fick han nöja sig med tak över huvudet och mat på bordet. Han flyttade vidare till Norge och fick efter tre månader anställning inom hotell- och restaurangbranschen. Han förstod knappt norska utan uttryckte sig på engelska vid behov. Det var inget hinder på den norska arbetsmarknaden.

#P IMM.

I Minnesota mötte vi många framgångsrika somalier. De var verksamma i stora köpcenter och ägde restauranger. Nästan alla jag talade med hade hög utbildning eller studerade på Minnesotas universitet, förutom de lite äldre damerna förstås. Men det var ändå damerna som härskade i köpcentrens småföretag. Att de hade åtta barn eller var täckta utgjorde inget hinder. Kvinnor i slöja arbetade flitigt i Minneapolis. De bedömdes för kompetens och inte för plagget de bar. I Sverige vågar man inte möta människan bakom slöjan och svenskar tillskriver slöjan egenskaper som den inte nödvändigtvis har.

#P IMM.

Det bästa med Minnesota var koncentrationen av somalier och svenskar. Den förenade mina båda världar. Det var fascinerande att träffa svenskamerikaner och höra deras historier om utvandringen och livet i USA. De var otroligt vänliga, förstående och intresserade av att höra min erfarenhet som immigrant i Sverige. Det var intressant att se hur måna de var om sina svenska traditioner och hur stolta de var över sitt kulturarv jämfört med svenskar i Sverige. Samtidigt betraktade de sig själva som amerikaner.

#P IMM.

Det är naturligt att människor håller fast vid sitt vid sitt ursprung när de befinner sig långt från sitt hemland. Traditioner som tas för givna i hemlandet får större betydelse i det nya landet. Det första svenskarna gjorde när de kom till Minnesota var att bygga en kyrka. Vi besökte kyrkan och fick berättat för oss att kvinnor och män skulle sitta åtskilda, vilket påminde mig om de muslimska traditionerna. Vi besökte andra institutioner där vi fick se hur svenska immigranter levde förr i tiden. Jag kunde inte undgå att lägga märke till att kvinnorna bar långa kjolar och täckte håret. Kläderna såg ut som tagna ur en somalisk kvinnas garderob! Jag insåg människor har större likheter än de vill medge.

#P IMM.

Det jag kom till insikt om i Minnesota och i mötet med svenskättlingarna där var betydelsen av min egen kultur. Jag uppskattar och ser på den med annorlunda ögon idag. Visst finns det negativa inslag i varje kultur men det finns mycket att vara tacksam och stolt över. Kort sagt: Jag blev av svenskättlingar i Amerika uppmanad att ta vara på mitt kulturarv och bevara min historia för att kunna föra den vidare till kommande generationer!.

#P IMM.

RAHMA DIRIE.

#P IMM.

fritidspolitiker/kommunfullmäktige för Moderaterna i Stockholm.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

