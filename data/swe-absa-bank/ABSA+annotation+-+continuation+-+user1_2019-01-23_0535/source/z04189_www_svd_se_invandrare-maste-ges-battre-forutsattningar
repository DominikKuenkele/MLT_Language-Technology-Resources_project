#D IMM.

#T IMM.

Invandrare måste ges bättre förutsättningar.

#P IMM.

Om Socialdemokraterna menar allvar med att bekämpa barnfattigdomen så måste de ta integrationen på allvar. Det är framför allt barn med utländsk bakgrund som är fattiga och Centerpartiet vill därför underlätta för invandrare att snabbare få arbete i Sverige. Det skriver Annie Johansson (C), ekonomisk-politisk talesperson.

#P IMM.

För att invandrare lättare ska kunna få in en fot på arbetsmarkanden är det viktigt att Las reformeras.Annie Johansson.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Barnfattigdomen stod i centrum när Socialdemokraterna presenterade sin skuggbudget. Det är lovvärt att Håkan Juholt och Tommy Waidelich tar utsatta barns situation på allvar.

#P IMM.

Men samtidigt är det mycket bekymrande att de inte har gjort minsta ansats för att sätta sig in i problematiken. Det verkar helt ha undgått Juholt och Waidelich hur intimt problemen med barnfattigdomen är förknippade med bristerna i integrationen.

#P IMM.

I Rädda Barnens statistik framgår att antalet fattiga barn med utländsk bakgrund ökade från 110000 till 142000 mellan 1991 och 2008. Samtidigt minskade de fattiga barnen med svensk bakgrund från 171000 till 78000.

#P IMM.

För att minska antalet barn som växer upp under knappa förhållanden är det således oerhört viktigt att människor från andra länder snabbare kan få arbete och starta företag i Sverige så att de kan försörja sig själva.

#P IMM.

Men under presentationen av skuggbudgeten lös åtgärder för bättre integration och lägre trösklar för invandrare till arbetslivet helt med sin frånvaro. Istället lägger Socialdemokraterna krutet på kulturinsatser i utsatta områden och på förbud mot frivilliga avgifter i skolan. Som om det skulle göra någon skillnad för föräldrar som upplever att de inte har råd att köpa mat och kläder till sina barn.

#P IMM.

I Centerpartiet är vi övertygade om att fler företag och fler jobb är det bästa sättet att bryta det utanförskap som många invandrare fastnar i.

#P IMM.

Vi måste bli bättre på att värdera kunskaper. I dag har omkring 375 000 utlandsfödda en eftergymnasial utbildning inom områden som teknik, ekonomi, naturvetenskap och medicin. Men det är bara en bråkdel av dem som får jobb inom sina kompetensområden.

#P IMM.

Vi måste därför snabba på prövningen av utländska examina, se till att nyanlända får bättre information om processen och förbättra svenskundervisningen.

#P IMM.

I Sverige har vi dessutom mycket höga trösklar in på arbetsmarknaden i form av omfattande arbetsrätt och höga ingångslöner. Detta drabbar dem som inte behärskar språket och saknar svenska referenser extra hårt. För att invandrare lättare ska kunna få in en fot på arbetsmarkanden är det viktigt att Las reformeras och att arbetsmarknadens parter tar sitt ansvar genom att sätta ingångslöner som ger alla en chans.

#P IMM.

Enligt Tillväxtverket vill utlandsfödda i större utsträckning än infödda starta företag, driva verksamheten på heltid, expandera och nyanställa. Men deras företag växer långsammare och de tjänar mindre pengar på sin verksamhet. Mycket talar för att krångligt myndighetsspråk och snåriga regelverk är särskilt skadliga för företagare från andra länder. Därför måste vi fortsätta våra ansträngningar för ett bättre företagsklimat.

#P IMM.

Om Socialdemokraterna menar allvar med att bekämpa barnfattigdomen så måste de ta integrationen på allvar. I Centerpartiet kommer vi inte att ge oss förrän utlandsfödda – unga såväl som gamla – får samma möjligheter som svenskar.

#P IMM.

ANNIE JOHANSSON.

#P IMM.

ekonomisk-politisk talesperson för Centerpartiet.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

