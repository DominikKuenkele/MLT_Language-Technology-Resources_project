#D IMM.

#T IMM.

Hur kan det Postnord gör ens vara lagligt?

#P IMM.

Det måste bli ordning och reda nu. Sedan jag startade min importfirma har jag gjort runt 90 reklamationer till Postnord – utan att få någon respons.

#P IMM.

Det enda som händer är att jag får ett automatsvar via mejl där Postnord ber om ursäkt. Nu tvingas jag lägga ner min firma.

#P IMM.

Att ringa Postnords kundtjänst är inte heller värt mödan. Man får vänta i kanske 40-50 minuter bara för att få ett surt bemötande. De har inte ens bemödat sig med att kontakta mig nu, efter att medierna har uppmärksammat min situation. Det har däremot åtskilliga andra postkunder gjort och många känner igen sig i min situation. Man kan skrika hur högt som helst, men ingen på Postnord vill lyssna.

#P IMM.

Jag häpnade när Hans Bergander, produktionsområdeschef på Postnord i Östersund, kommenterade inslaget om min situation i SR P4 Jämtland.Enligt Hans Bergander är det avsändarna som inte har beställt tjänsten rekommenderat, vilket gör att försändelserna inte har gått att spåra i Sverige. Han nekar inte till att försändelserna har försvunnit men han anser att fler länder borde hänga med i e-handelns utveckling. ”Alla länder måste hänga med i utvecklingen, och det är inte alla gånger så”, säger Hans Bergander.Vad är det egentligen Bergander säger?.

#P IMM.

Avsändaren har inte beställt tjänsten rekommenderat? Är det avsändarens fel att försändelserna inte kommit fram? Eller är det mitt fel som beställare?.

#P IMM.

Det Hans Bergander faktiskt säger är att man alltså måste beställa rekommenderat för att kunna förvänta sig att försändelser skall komma fram. Du kan med andra ord inte förvänta dig att Postnord levererar post om du skickar som ekonomibrev, A-post eller spårbart?.

#P IMM.

Varför har man då dessa tjänster? Det är som att köpa en tv och när apparaten kommer hem upptäcka att den inte har någon bild, och försäljaren säger: ”Vill du ha bild så skulle du ha köpt en annan dyrare modell”.

#P IMM.

Postnord-chefen säger också att fler länder borde hänga med i e-handelns utveckling. Det är alltså andra länders fel att försändelserna inte kommer fram. Hur förklarar Postnord då att när jag beställt varor från länder såsom Kina, Taiwan, Brasilien, Indien, USA och England så kan jag spåra försändelserna genom hela resan över världen.

#P IMM.

Men i samma ögonblick den lämnas över till Postnord så går paketet inte längre att spåra. Väl i Sverige försvinner paketet. Inte en enda av mina försändelser som har försvunnit har gjort det innan de anlänt till Postnord.

#P IMM.

Kanske är det Postnord som inte hänger med i utvecklingen. Hans Bergander förklarade för mig att de har avtal som ger dem rätt att göra om de spårbara försändelserna till A-post som därmed inte kan spåras. Hur kan detta ens vara lagligt?.

#P IMM.

En annan intressant sak som min ena dotter gjorde mig uppmärksam på är att säljare på sajter som Geek, Wish och Ebay ibland markerar att de inte säljer till Sverige, ”Do not ship to Sweden!”. Vad kan det bero på? Jo, på dessa sajter det finns det en köpargaranti. Du är alltså som köpare garanterad att få varan. Och det är avsändaren som måste ersätta dig om varan försvinner eller går sönder under transporten.

#P IMM.

Så när säljaren spårar en försvunnen försändelse fram till Postnord här i Sverige och Postnord sedan tappar bort varan så är det den stackarn på Ebay eller liknande som får stå för Postnords slarv.

#P IMM.

Postnords menar också att det inte är deras fel att jag nu tvingas lägga ner min firma. Vems fel är det att jag får enorma kostnader för att ersätta mina kunder för varor de inte fått? Vems fel är det när jag inte fått de varor jag betalat för när Postnord slarvat bort dem? Jag hade detta som en bisyssla för att tjäna lite extra pengar.

#P IMM.

Nu har jag förlorat tiotusentals kronor i stället vilket gör att jag inte har råd att fortsätta.

#P IMM.

Mats Hemmingsson, Östersund.

#P IMM.

Häng med i debatten och kommentera artikeln – följ  Debatt på Facebook.

