#D IMM.

#T IMM.

Nya vänstern öppnar dörren för rasism.

#P IMM.

Den rörelse som kallar sig ”den nya vänstern” har gjort antirasismen till en av sina hjärtefrågor. Men i själva verket är vänstern mer rasistisk än de flesta andra politiska rörelser.

#P IMM.

Den brittiske journalisten Robert Fisks artikel på  Debatt 11/12 är ett talande exempel. Fisk, som med åren har blivit en av vänsterns journalistiska förgrundsgestalter, blev ett par dagar tidigare näst intill dödad av en grupp flyktingar vid gränsen till Afghanistan. Han skriver:.

#P IMM.

”Jag såg ingenting på grund av blodet som strömmade nerför min panna och rann in i ögonen. Och till och med i det ögonblicket förstod jag. Jag kunde inte klandra dem för vad de gjorde. Om jag själv hade varit en afghansk flykting [?] skulle jag faktiskt ha gjort samma sak mot Robert Fisk. Eller vilken som helst annan västerlänning som jag kunde hitta.”.

#P IMM.

Efter att ha redogjort för hur han försvarade sig fortsätter Fisk: ”Vad hade jag gjort? Jag hade slagit och angripit afghans-ka flyktingar [?], de fördrivna, lemlästade människor som mitt eget land – bland andra, var i färd med att mörda.” Fisk menar att de män som nästan dödade honom var ”oskyldiga till något annat brott än det att vara omvärldens offer”. Deras brutalitet var ”helt och hållet något som andra skapat, som vi skapat”.

#P IMM.

Fisks resonemang är i första hand ett angrepp på den USA-ledda insatsen i Afghanistan. Om denna får man tycka vad man vill. Men artikeln är också en attack på de mänskliga rättigheterna.

#P IMM.

I FN:s deklaration om de mänskliga rättigheterna är skrivet att ”alla människor äro lika i värde och rättigheter. De äro utrustade med förnuft och samvete och bör handla gentemot varandra i en anda av broderskap.” Det står också att alla människor är lika, oavsett ”den politiska, juridiska eller internationella ställning, som intages av det land eller område, till vilken en person hör, vare sig detta land eller område är oberoende, står under förvaltarskap, är icke självstyrande eller är underkastat någon annan begränsning av sin suveränitet”.

#P IMM.

Kort och gott – alla människor och alla mänskliga handlingar ska bedömas efter samma måttstock, oavsett ursprung eller situation.

#P IMM.

Ändå väljer Fisk att fria de människor som försöker döda honom. De är bara produkter av andra människors handlingar. Fisk känner inte till deras motiv, han vet inte vilka de är – deras nationella tillhörighet är ett tillräckligt bevis för att han ska fria. Men samtidigt fäller Fisk idén om människans jämlikhet.

#P IMM.

Fisks artikel är ett exempel av flera på den nya vänsterns rasism. För debatten om höstens händelser har bjudit på många etniska schabloner. Att palestinier är ett freds- och rättviseälskande folk och att Afghanistan är ett obegripligt land där ”vanliga” värderingar och normer inte är tillämpbara är de mest uppenbara.

#P IMM.

Den begynnande rasismen inom väns-tern speglar en bredare politisk normupplösning i rörelsen. De språkfilosofiska idéer som har haft starkt inflytande på vänstern under de senaste årtiondena har upphävt innebörden i ord som sanning och osanning, rätt och fel. Eftersom språket, enligt de dekonstruktivistiska språkfilosoferna, alltid är ett uttryck för egenintresset hos den som formulerar det, finns det ingen sanning och ingen rätt.

#P IMM.

I somras såg vi språkfilosofin omsättas i praktik. Vänsteraktivisterna i Göteborg manifesterade sin egenutropade rätt att sätta sig över lagen. Butiksinnehavarnas rättigheter fick stå åt sidan, eftersom äganderätten bara är en språklig konstruktion av den härs-kande klassen. EU-politikernas rätt att mötas ifrågasattes av samma anledning, liksom polisens rätt att hålla ordning.

#P IMM.

Men vi har sett flera exempel sedan dess. Samma dag som den anarkistiska tidningen Brand friades från åtalet för uppvigling, skrev redaktionen.

#P IMM.

”Åtalet mot Brand innebär en inskränkning av yttrandefriheten. Vi tycker visserligen inte att man ska få skriva vad som helst. Attacker mot svaga grupper i samhället kan inte accepteras. Grupper som inte befinner sig i maktposition måste skyddas. Det måste dock vara tillåtet att driva med makthavare och med dem som upprätthåller förtrycket mot kvinnor, arbetare, homosexuella, funktionshindrade och invandrare.”.

#P IMM.

Vidare skriver redaktionen:.

#P IMM.

”Det måste finnas en stor tolerans när det handlar om att sparka uppåt och göra motstånd, för att kämpa för ett rättvist samhälle.”.

#P IMM.

Vad som menas med svaga grupper förklaras inte. Inte heller vad som skiljer en spark uppåt från en spark nedåt. Rättsbegreppet är godtyckligt.

#P IMM.

Bara några dagar tidigare hade väns-terpartiets ungdomsförbund Ung vänster saboterat en liberal demonstration i Lund. I ett inslag i Lunds studentradio försvarade en representant för Ung väns-ter det inträffade:.

#P IMM.

”Den enda yttrandefriheten som vi har i dag, det är att kunna gå ut på gator och torg och säga vad vi tycker. Det gjorde vi i söndags. I media spyr borgarna ut sin propaganda. Nu får det vara nog. Gator och torg tillhör oss. [?] Vi har värnat om den reella yttrandefriheten.”.

#P IMM.

Det är en otäck bild av den nya vänstern som framträder. Vi ser en rörelse som ifrågasätter de mänskliga fri- och rättigheterna. Men värre än så – den legitimerar barbari och rasism.

#P IMM.

Tyck till:.

#P IMM.

Peter Olsson (redaktör Moderna Tider).

