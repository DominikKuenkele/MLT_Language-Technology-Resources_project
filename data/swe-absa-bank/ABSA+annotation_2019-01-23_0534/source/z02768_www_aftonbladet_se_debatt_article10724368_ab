#D IMM.

#T IMM.

Vapenaffärer viktigare än människoliv.

#P IMM.

Hjälparbetarnas situation är svårare här än den var i Sydostasien efter tsunamin.

#P IMM.

Fortfarande, två månader efter jordbävningen, finns det cirka en halv miljon nödställda uppe i bergen som inte nåtts av räddningsarbetare.

#P IMM.

Och medan FN vädjade om hjälp och varnade att de kunde tvingas lägga ner de livsviktiga helikopterflygningarna p g a bränslebrist, förhandlade Saab och Ericsson med regeringens goda minne om vapenaffärer med Pakistan.

#P IMM.

Precis en vecka efter jordbävningen skrev Saab och Ericsson på ett stort avtal med den pakistanska regeringen. Avtalet är värt minst 8 miljarder kr.

#P IMM.

Kan det bli värre? En olämpligare tidpunkt att göra vapenaffärer måste vara svår att hitta. Pakistanier styr inte sina (militär)ledare men att ett demokratiskt land som Sverige sänker sig så lågt är en skandal utan like.

#P IMM.

100000 döda och 3 miljoner hemlösa - är en 8-miljardersaffär värt priset? Jag mår illa av dödens kommers.

#P IMM.

Den 31 oktober på en presskonferens vägrade den pakistanske diktatorn Pervez Musharraf att göra ens en symbolisk minskning av anslaget till försvaret.

#P IMM.

Pakistans regering tigger bokstavligen tält och filtar, samtidigt har den råd att punga ut 8 miljarder kr på krigsleksaker. Det är att förolämpa givarnas intelligens och medmänsklighet.

#P IMM.

Regeringen i Pakistan lovade först 100 000 rupier (ca 13 500 kr) i ersättning för varje dödsfall men har nu ändrat sig och ger 100 000 rupier per drabbad familj. D v s om en familj har förlorat fyra medlemmar hjälper staten till med ca 3 300 kronor per död pakistanier. Att i en sådan situation köpa och sälja vapen för flera miljarder är inget annat än handel med människolik.

#P IMM.

Enligt Saab och Ericsson är det en tillfällighet att avtalet skrevs under efter jordbävningen. Förhandlingar hade pågått på högsta nivån sedan flera år tillbaka, men det ändrar inget. Förhållanden var miserabla även innan jordbävningen.

#P IMM.

Drygt 40 procent av Pakistans befolkning har mindre än en dollar om dagen att leva på. Barnarbete är utbrett. Hälsovård för de fattiga, det vill säga allra flesta, är i princip obefintlig.

#P IMM.

Enligt pakistanska tidningar har enbart under den senaste månaden hundratals pakistanier dött av förorenat dricksvatten. Trots allt detta satsar Pakistan flera gånger mer på militären än på den sociala sektorn.

#P IMM.

Att sälja dyrbara vapen till länder med BNP per capita under 5000 dollar är inte girighet, det är barnamord. Minst en kvarts miljon barn dör årligen av sjukdomar som enkelt kan botas med små medel.

#P IMM.

Sverige kan leva gott utan att sälja vapen till Pakistan.

#P IMM.

Att försvara sådana affärer genom att säga att om inte vi säljer då säljer någon annan, är som att låta pedofiler säga "om inte vi utnyttjar dessa barn då utnyttjas de av någon annan".

#P IMM.

Istället för JAS 39 Gripen eller Ericssons radarsystem bör Sverige erbjuda Pakistan och Musharraf vattenreningsverk och barnvacciner. Sverige bör också gå i spetsen för att upprätta etiska kriterier för vapenexport i hela EU.

#P IMM.

Läs mer.

#P IMM.

Riffat Jahan , lärare och opolitisk skribent.

