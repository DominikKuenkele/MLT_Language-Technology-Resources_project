#D IMM.

#T IMM.

Ny kunskap om övergödning ignoreras.

#P IMM.

Ledande forskare, företrädare för fristående miljöorganisationer samt tjänstemän på olika nivåer har inte tagit till sig den nya kunskapen om hur Östersjöns övergödning ska kunna minskas. I stället fortsätter man ordinera den gamla vanliga medicinen, skriver tre debattörer.

#P IMM.

Vi anser att det behövs en öppen debatt om hur offentliga medel bäst skall användas för att uppfylla miljömålet "ingen övergödning av Östersjön".

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Strategin i Sverige och övriga Östersjöländer att minska Östersjöns övergödning syftar till att minska den externa tillförseln av näringsämnen, främst genom utbyggnad av reningsverk och åtgärder inom jordbruket.

#P IMM.

Bakom denna strategi ligger den fromma förhoppningen att Östersjön skall svara positivt på åtgärden. Erfarenheten visar dock att så inte är fallet. Trots att den externa fosfortillförseln till Östersjön har halverats sedan 1980-talet, och nu är nere på samma nivå som på 1950-talet, har inte Östersjöns övergödning minskat. Tvärtom har situationen ytterligare förvärrats sedan 1980-talet med cirka 20 procent högre fosformängd i vattenpelaren och dubblerad yta av syrefria bottnar i djupvattnet, samt årligen återkommande omfattande blomningar av giftbildande cyanobakterier på grund av stora fosforöverskott (kvävebrist).

#P IMM.

Förklaringen till att Östersjöns tillstånd har utvecklats tvärt emot vad man förväntat är att det finns en stor intern fosforkälla som aktiveras av syrefattiga förhållanden. Numera är den interna källan flerfaldigt större än den externa tillförseln. Det är alltså den ökande interna källan som är orsaken till den ökande övergödningen av Östersjön.

#P IMM.

Men ledande forskare, företrädare för fristående miljöorganisationer samt tjänstemän på olika nivåer i offentliga förvaltningar har inte tagit till sig den nya kunskapen utan fortsätter ordinera den gamla vanliga medicinen, minskade externa utsläpp från mänskliga aktiviteter, inklusive jordbruk, i tron att detta skall minska Östersjöns övergödning.

#P IMM.

**Författarna till denna **debattartikel har utvecklat olika metoder att minska den interna källan ute i öppna Östersjön genom syresättning av bottnarna, utfällning av fosfor genom tillsats av exempelvis märgel eller upptagning av fosfor genom skonsam muddring. Kunskap som utvecklats under senare år visar att det kanske till och med skulle vara möjligt att restaurera Östersjön till 1950-års tillstånd genom att under tillräckligt lång tid stoppa den interna källan. Men möjligheten att få ekonomiskt stöd för utveckling av utsjömetoder är numera obefintlig från både statliga myndigheter och andra finansiärer.

#P IMM.

Nytt nyhetsbrev från SvD: Klimatkollen med Peter Alestig. De viktigaste klimatnyheterna direkt i din inkorg.

#P IMM.

**Vi anser att det behövs **en öppen debatt om hur offentliga medel bäst skall användas för att uppfylla miljömålet "ingen övergödning av Östersjön". Eftersom den interna källan är drygt 100 000 ton fosfor per år medan den externa källan i praktiken kan reduceras med bara cirka 10 000 ton fosfor per år är det självklart den interna källan som måste reduceras om man vill uppfylla miljömålet.

#P IMM.

Det finns redan en utredning som visar att det inte behöver vara särskilt kostsamt att väsentligt reducera den interna källan. Innan detta görs skall man naturligtvis utreda olika konsekvenser av åtgärder. En konsekvensanalys av storskalig syresättning har påbörjats men kan inte avslutas i avsaknad av finansiering. Av samma skäl har inte metoderna baserade på fosforfällning och fosforupptagning kunnat utvecklas. Det bästa sättet att utvärdera utsjömetoderna att minska Östersjöns övergödning är att finansiera forskning och publicering av metoderna så att dessa kan diskuteras insiktsfullt.

#P IMM.

Ett ensidigt fokus på landbaserade åtgärder leder inte bara till svikna miljö- och generationsmål, utan bidrar också till att Östersjön som naturresurs devalveras ytterligare 50–100 år framåt – ett oacceptabelt arv till kommande generationer. Vi hoppas att vi härmed har presenterat nog med bränsle för en konstruktiv diskussion om vilka  åtgärder som behövs för att så snart som möjligt uppfylla det angelägna miljömålet "ingen övergödning av Östersjön".

#P IMM.

Anders Stigebrandt.

#P IMM.

professor i oceanografi, Göteborgs universitet.

#P IMM.

Bengt Simonsson.

#P IMM.

processledare F&U;, Teknikmarknad, Stockholm.

#P IMM.

Sven Blomqvist.

#P IMM.

docent i systemekologi, Stockholms universitet.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

