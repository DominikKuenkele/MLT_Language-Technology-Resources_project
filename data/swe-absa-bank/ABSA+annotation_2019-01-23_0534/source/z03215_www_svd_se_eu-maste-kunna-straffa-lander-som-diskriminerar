#D IMM.

#T IMM.

EU måste kunna straffa   
länder som diskriminerar.

#P IMM.

EU finns till för att säkra medborgarnas rättigheter, inte medlemsländernas möjlighet att kränka sina medborgare. Därför behövs en oberoende kommission som granskar medlemsländerna och föreslår sanktionsmöjligheter när det behövs, skriver Marit Paulsen (FP) och Cecilia Wikström (FP).

#P IMM.

Ett samhälle där man kriminaliserar generositet och medmänsklighet vill vi inte leva i.Marit Paulsen och Cecilia Wikström.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Det verkar som om det först är när vi ser de utsträckta händerna på våra gator som vi inser att det finns en minoritet i Europa som lever under så fruktansvärda förhållanden i sitt hemland att alternativet att komma till Sverige och tigga på våra kalla gator är att föredra framför att stanna kvar i hemlandet.

#P IMM.

Cirka 90 procent av de som tigger på svenska gator kommer från Rumänien, enligt socialtjänsten. Många av dem är romer. Deras ursprung är viktigt att fastställa för att åstadkomma en långsiktig lösning och komma åt den pågående strukturella diskrimineringen av den romska minoriteten. För att få ett slut på detta utanförskap måste vi ta ett gemensamt europeiskt ansvar och finna europeiska lösningar. Det är lätt att peka ut länder som inte klarat av att integrera romerna, men vi ska som svenskar akta oss för att kasta sten i glashus. Sverige har också deltagit i den systematiska diskrimineringen av romer. I höstas uppdagades det att polismyndigheten i Skåne registerfört romer med etnicitet som enda kriterium. Även i dag vågar svenska romer inte berätta om sitt ursprung av rädsla för att inte få det jobb man sökt eller få hyra den lägenhet man önskar sig.

#P IMM.

Att slänga ut tiggarna från Sverige löser inte problemet. Inte heller hjälper det att kriminalisera vare sig tiggarna eller de människor som skänker en slant. Risken är i stället att det skapar ännu större problem, exempelvis med brottslighet och prostitution. Ett samhälle där man kriminaliserar generositet och medmänsklighet vill vi inte leva i. Vi måste angripa orsaken till problemet och inte symtomet. Vi får inte hantera romernas outhärdliga situation genom att tillämpa en strutsmentalitet där man stoppar huvudet i sanden och låtsas som om problemet inte finns. Vårt medmänskliga ansvar är mycket större än så.

#P IMM.

Den långsiktiga lösningen ligger i att alla medlemsländer måste kunna säkerställa ett drägligt liv för alla sina medborgare. Som Folkpartiets huvudkandidater till Europaparlamentet vill vi under kommande mandatperiod driva upprättandet av en så kallad Köpenhamnskommission. För att gå med i EU måste man först uppfylla de så kallade Köpenhamnskriterierna. Bland annat måste landet vara en stabil demokrati som respekterar mänskliga rättigheter och skyddar sina minoriteter. Men väl medlem finns i dag ingen mekanism för att ställa landet till svars om man bryter mot reglerna. EU finns till för att säkra medborgarnas rättigheter, inte medlemsländernas möjlighet att kränka sina medborgare. Därför behövs en oberoende kommission som granskar medlemsländerna och föreslår sanktionsmöjligheter när det behövs. Systematiska brott mot EU:s grundläggande värden, såsom diskriminering av minoriteter, måste få konsekvenser, både ekonomiska och politiska, exempelvis frysning eller indragning av EU-stöd och i extrema fall indragen rösträtt i ministerrådet.

#P IMM.

**EU:s romastrategi **medfinansierar nationella program för romsk integrering och är ett viktigt instrument för att nå en långsiktig förändring. Men dessa pengar måste följas och kontrolleras så att öronmärkta medel når romerna och inte försvinner i svarta hål och korruption i det aktuella medlemslandet.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Statistik visar att det går åt rätt håll, även om det är lång väg kvar. På sju år har Rumänien gått från att använda bara 3 procent av EU:s medel till att i år använda 30 procent. Tjänstemän från andra medlemsländer är på plats i Rumänien för att hjälpa myndigheterna där med att genomföra projekten. Parallellt med detta måste vi möta de människor som kommer till Sverige med förståelse och medkänsla. Detta är vår politiska och vår medmänskliga skyldighet.

#P IMM.

MARIT PAULSEN (FP).

#P IMM.

EU-parlamentariker.

#P IMM.

CECILIA WIKSTRÖM (FP).

#P IMM.

EU-parlamentariker.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

