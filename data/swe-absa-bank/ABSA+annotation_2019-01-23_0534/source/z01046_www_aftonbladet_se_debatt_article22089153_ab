#D IMM.

#T IMM.

Vi räddar liv - ställs inför rätta för stöld.

#P IMM.

LÄSAR I dag debatteras djurrätt i Västmanlands tingsrätt i Västerås. Då står vi i aktionsgruppen Tomma burar inför rätta för att ha befriat två grisar och åtta höns.

#P IMM.

Vi tog dessa djur från djurfabriker och placerade dem i kärleksfulla hem. Där får de för första gången i sitt liv känna solen på sina ryggar. Aldrig tidigare har de kunnat böka och picka i jord. För dessa fritagningsaktioner är vi åtalade för stöld.

#P IMM.

Orsaken till brottsrubriceringen är att djur enligt svensk lag räknas som egendom. Enligt våra lagar är det inte särskilt mycket skillnad på vad du får göra med din livlösa fåtölj och din gris eller höna.

#P IMM.

Du får naturligtvis slänga din fåtölj på tippen när som helst du behagar. Fåtöljen lider inte av det eller saknar sitt liv.

#P IMM.

Enligt vår lag har du även full rätt att ta livet av hur många djur som helst, precis när som helst, så länge de är din egendom. Borde det inte vara större skillnad i lagen på hur vi ska behandla en fåtölj och ett djur?.

#P IMM.

Ofta hör vi att Sverige har världens bästa djurskyddslagar men när en människa har laglig rätt att ta livet av tusentals fullt friska djur när som helst, hur värdefullt är skyddet egentligen?.

#P IMM.

Vi i Tomma burar kommer med all sannolikhet att dömas för stöld, men det verkliga brottet är hur vi behandlar våra djur.

#P IMM.

Ingen behöver utnyttjas eller dödas för att vi människor ska få i oss mat. Istället för att äta delar av kroppar kan vi ta del av den rikliga och goda mat som växtriket erbjuder.

#P IMM.

Martin Smedjeback.

#P IMM.

Aktivist i Tomma burar.

