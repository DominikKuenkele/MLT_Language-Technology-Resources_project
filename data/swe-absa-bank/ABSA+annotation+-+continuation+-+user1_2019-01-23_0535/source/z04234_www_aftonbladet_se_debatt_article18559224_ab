#D IMM.

#T IMM.

"Vi kastar människor i famnen på SD".

#P IMM.

I en debattartikel i Dagens Nyheter i dag skrev folkpartisterna Robert Hannah och Simona Muhamsson att vi måste vidga debatten om rasism och inte blunda för att även vita etniska svenskar drabbas. Enligt dem är det ett stort problem i vissa förorter att etniskt svenska kallas för svennebög och svennehora.

#P IMM.

"Att kalla någon svennejävel är mobbning".

#P IMM.

Artikeln piskade upp en ilsken stämning på de sociala medierna där antirasistiska debattörer menade att texten relativiserar den strukturella rasismen. Och de som tyckte att artikeln använde sverigedemokratisk retorik fick vatten på sin kvarn när Erik Almqvist (SD) berömde dess budskap.

#P IMM.

I kvällens "20 minuter" förklarade Judith Kiros, antirasistisk skribent på sajten Rummet, att det är fel att kalla det faktum att enskilda vita etniska svenskar blir kallade svennejävlar, för rasism.

#P IMM.

– Det stora problemet är den strukturella rasismen som gör att människor inte får jobb eller bostad på grund av hudfärg eller hur de ser ut. Det andra är mobbning och fördomar och det ska man också jobba emot, sa hon.

#P IMM.

"Vi kastar människor i famnen på sverigedemokraterna".

#P IMM.

Enligt Robert Hannah så är den här "mobbningen" i allra högsta grad ett uttryck för rasism.

#P IMM.

– Det är intressant att Judith Kiros inte tycker att den här problematiken anses vara lika viktig att debattera som "strukturell rasism" fastän det kan påverka de utsatta extremt mycket. Vänsterns sätt att se på rasism kastar människor i famnen på sverigedemokraterna, sa han.

#P IMM.

Men Judith Kiros menar att det är viktigt att definiera begreppet rasism.

#P IMM.

– Rasism är att vita människor värderas högre än rasifierade, precis som feminism betyder att män värderas högre än kvinnor. Om vi inte erkänner det är det svårt att hitta politiska lösningar, sa hon.

