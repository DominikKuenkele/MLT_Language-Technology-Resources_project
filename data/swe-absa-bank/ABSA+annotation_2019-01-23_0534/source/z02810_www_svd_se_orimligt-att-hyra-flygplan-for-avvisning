#D IMM.

#T IMM.

Orimligt att hyra flygplan för avvisning.

#P IMM.

Vi anser att Kriminalvården har brutit mot grundläggande budgetprinciper när ett specialchartrat plan användes för att utvisa en man till Danmark. Därför gör vi nu en JO-anmälan, skriver SD-politikerna Kent Ekeroth och Markus Wiechel.

#P IMM.

Nyligen deporterade Kriminalvården den man som dömts för en attack mot en småbarnsmamma i Gamla stans tunnelbanestation. Det skedde med ett specialchartrat flygplan vilket kostade staten 80700 kronor exklusiv personalkostnader, enligt . Sverigedemokraternas granskning visar att det inte ett isolerat fall utan ett tillvägagångssätt som används rutinmässigt av Kriminalvårdens transporttjänst – utvisningar till grannländer och till och med till Göteborg för hisnande belopp.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Av Kriminalvårdens egen statistik följer att myndigheten har genomfört utvisningar av sammanlagt fyra personer till Oslo med chartrade flygplan vid tre tillfällen under år 2014-2015 till en total kostnad av 118700 kronor. Resorna skedde 2014-10-09, 2015-09-28 och 2015-11-04. Utöver detta överförde myndigheten personer som skulle utvisas ur Sverige till Göteborg med chartrade flygplan vid två tillfällen 2014-04-01 och 2015-06-16 till den totala kostnaden 261900 kronor. En vanlig bilresa till Köpenhamn, Oslo eller Göteborg utförd med hjälp av Kriminalvårdens egna minibussar skulle kosta betydligt mindre samtidigt som en hög säkerhet skulle kunna uppnås eftersom dessa fordon används bland annat för att transportera grova brottslingar. Självkostnaden för en bilresa till Köpenhamn tur och retur ligger på drygt 3000 kronor inklusive bränsle och broavgifter. Eventuellt skulle kostnader för hotell för personal tillkomma. Slutsumman skulle dock fortfarande vara väsentligt mindre än 80700 kronor som utvisningen kostade.

#P IMM.

Det är lätt att tycka att utvisningar som genomförs för så stora belopp åtminstone borde leda till att personer som deporteras verkligen lämnar Sverige. Dock  är det inte självklart: trots ID-kontroller och gränskontroller saknar både vakter i Kastrup och poliser vid kontrollposteringen i Hyllie tillgång till Eurodac vilket innebär att de utvisade kan komma tillbaka till Sverige direkt efter utvisningen om de har någon form av id-handling – oftast till en kostnad av en tågbiljett.

#P IMM.

Tidigare i år meddelade regeringen att upp till 80000 asylsökande skulle utvisas under de närmaste åren. Samtidigt får Kriminalvårdens transporttjänst som har ansvar för logistiken vid tvångsutvisningar inga betydelsefullt högre anslag i regeringens senaste budgetproposition. Detta innebär att myndigheten måste hushålla med pengarna och använda dem på bästa sätt för att fullfölja sitt uppdrag. Men hur kostnadseffektivt är det att genomföra en utvisning av en person till ett grannland för 80700 kronor – samtidigt som det inte finns någonting som hindrar personen att komma tillbaka till Sverige så länge man har någon form av id-handling?.

#P IMM.

Enligt 1 kap. 3 § Budgetlagen ska "i statens verksamhet hög effektivitet eftersträvas och god hushållning iakttas". Vi anser att Kriminalvården bröt mot grundläggande budgetprinciper och väljer därför att anmäla myndigheten till riksdagens Justitieombudsman.

#P IMM.

Kent Ekeroth (SD).

#P IMM.

rättspolitisk talesman.

#P IMM.

**Markus Wiechel (SD) **.

#P IMM.

migrationspolitisk talesman.

#P IMM.

Redaktör: Carina StenssonBiträdande redaktör: Carl-Johan BilkenrothMejl: debatt@svd.seTelefonnummer: 08-135149Twitter: @SvDDebattFacebook: SvD Debatt.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

