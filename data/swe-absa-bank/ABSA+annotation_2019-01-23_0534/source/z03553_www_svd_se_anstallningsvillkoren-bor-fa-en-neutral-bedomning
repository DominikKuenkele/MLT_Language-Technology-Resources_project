#D IMM.

#T IMM.

Anställningsvillkoren bör få en neutral bedömning.

#P IMM.

Efter vårt avslöjande om att vissa fackförbund avstyrker arbetstillstånd på felaktiga grunder anklagar Unionens chefsjurist, Martin Wästfelt, oss för att vara "djupt okunniga". Det är underligt, eftersom bevisen för våra uppgifter finns svart på vitt i intyg där dessa förbund frångår den prövning de är satta att genomföra.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Precis som Wästfelt skriver är det Migrationsverket som fattar de slutgiltiga besluten om arbetstillstånd för arbetskraftsinvandrare. Vi har inte påstått något annat. Fackförbundens yttrande som remissinstans i processen väger dock tungt och kan vara avgörande för utgången.

#P IMM.

Poängen är att det redan från början är problematiskt att facket åtnjuter sådan makt i beslutsprocessen. De är knappast en neutral part i detta. När det nu dessutom visar sig att vissa förbund, som Hotell- och restaurangfacket och IF Metall, frångår sitt uppdrag och i stället tar ställning till ansökningar utifrån huruvida människor är medlemmar i facket, blir situationen fullständigt oacceptabel.

#P IMM.

När fackförbund ger sitt utlåtande på felaktiga grunder, inte ger sitt yttrande i tid eller skickar in oriktiga underlag till Migrationsverket kan människor eller familjer utvisas, trots att de egentligen har rätt att stanna. Det är förödande för personerna som drabbas.

#P IMM.

Vi skriver i texten att vissa fackförbund avstyrker arbetstillstånd för personer som inte är medlemmar hos dem eller för att arbetsgivaren saknar kollektivavtal. Det innebär att andra fackförbund, såvitt vi vet, inte agerat så. Ingenstans har vi pekat ut Unionen, varför det är märkligt att organisationens chefsjurist sätter sig på den anklagades bänk.

#P IMM.

Hotell- och restaurangfackets replik på vår artikel är om möjligt ännu märkligare än Unionens. Antingen har inte avtalssekreteraren förstått, eller alls läst vår artikel, eller så försöker han slingra sig. Ingenstans skriver vi om förstagångsansökningar, vilket Per Persson menar. Hans beskrivning av den svenska modellen i allmänhet är också irrelevant i sammanhanget.

#P IMM.

SvD:s NYHETSBREV VALET 2018 – veckans viktigaste fördjupningar och granskningar.

#P IMM.

Uppenbarligen är det problematiskt att yttranden från facket ligger till grund för Migrationsverkets bedömningar. Det är därför olyckligt att detta inte alls berörs i regeringens nya förslag. För en rättssäker process behöver en neutral part göra bedömningar av anställningsvillkoren. Besluten om vilka villkor som är godtagbara på svensk arbetsmarknad bör också tas utifrån generella riktlinjer i stället för kollektivavtal.

#P IMM.

Arvid Danielssonadvokat och delägare på CJ Advokatbyrå och specialiserad på migrationsrätt.

#P IMM.

Siri Steijerprogramansvarig för arbetsmarknadsfrågor på Timbro.

#P IMM.

Fredrik Hultmanförfattare till Timbros rapport "Människorna mellan stolarna".

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

