#D IMM.

#T IMM.

Jag räddade min mor från svensk äldrevård.

#P IMM.

I oktober förra året var jag hemma på en presskonferens för att göra intervjuer inför min medverkan i ”Svenska New York-fruar”. Då mådde min mor relativt bra och kunde bo ensam hemma med hjälp från hemtjänsten. Min mamma kunde resa sig ur sängen, gå omkring själv och ta sig mat i kylskåpet själv om hon ville.

#P IMM.

När jag kom hem till Sverige i julas möttes jag av mitt livs chock. Min mor var bara skinn och ben och mycket svag i benen. På två månader hade hon hade gått ner mer än trettio kilo i vikt. Hon hade alltså fått svälta i sitt eget hem. Ingen såg till att hon åt ordentligt och ingen såg till att hon blev undersökt.

#P IMM.

Min mor hade utvecklat åldersdiabetes, men undersökningarna hon behövde uteblev. Hennes blodvärden var, när jag kom hem, mycket dåliga och blodsockervärdet hade sjunkit så katastrofalt att hade man fortsatt att ge henne fel dosering på sin diabetesmedicin så hade hon hamnat i koma.

#P IMM.

Nu, efter att hon vanvårdats i två månaders tid och efter att hon svultit i sitt eget hem så är hon ett vårdpaket som måste vaktas som ett barn. Hennes fallrisk är 95 procent och hon får under inga omständigheter lämnas ensam.

#P IMM.

Jag är inte rädd att gå ut med direkta anklagelser gentemot hemtjänsten i min mammas hemkommun. Det var helt klart de som nästan tog livet av min mamma, tillsammans med min mors före detta gode man, som inte lät henne undersökas och som inte meddelade mig.

#P IMM.

Det finns två alternativ nu vad gäller hennes omvårdnad – ålderdomshem eller privat hjälp hemma, 24 timmar per dygn. Jag valde att på hennes 85-årsdag, den 18 februari, ta ut henne från demensboendet hemma i Sverige och sätta henne på ett plan till Los Angeles för att bo hemma hos oss.

#P IMM.

Jag tackar Gud varje dag att jag kan ha henne nära mig.

#P IMM.

Men det finns fler som vi. De flesta som bor i Sverige har någon anhörig eller någon nära vän som är beroende av äldrevården och som säkert kan identifiera sig med vår historia. Många av dessa har inte möjlighet att ta hand om sina kära själva eller som jag som kunde ta med mig mamma till USA för att bo hemma hos mig.

#P IMM.

Jag blir förskräckt av hur många människor som kontaktat mig på Facebook efter att de förstått att jag räddat mamma från att dö ensam i Sverige. Många av dessa är vårdgivare i Sverige och de berättar skräckhistorier för mig.

#P IMM.

Därför vill jag höja min röst i stark protest mot äldrevården i Sverige. Vanvården av de äldre får inte fortsätta. Det måste ske en förändring, och det snabbt. Alla vi svenska medborgare, både svenskfödda och invandrare, måste ta upp kampen för att en omdaning ska ske på regeringsnivå.

#P IMM.

Toleransnivån för vanvård, misshandel och försummelse av de gamla måste vara noll om en förändring ska äga rum. Vi får inte acceptera att de gamla har det förfärligt på ålderns höst och att de inte får den omvårdnad och kärlek de behöver.

#P IMM.

Det finns inte längre någon grundtrygghet i vårt samhälle. Och vad jag mest förfäras av är den apati, nästan uppgivenhet, som möter mig bland folket, vissa har gett upp och lider i tystnad.

#P IMM.

Myten om Välfärdssverige har för länge sedan slagits sönder. Människor ger i många fall upp. Om du är sjuk i Sverige så måste du ha någon som kämpar för dig – annars dör du.

#P IMM.

Jag kämpade för min far som hade ryggmärgscancer och nu kämpar jag för min mor, men jag kan i ärlighetens namn säga att hade jag inte funnits där och tryckt på och insisterat på viktiga undersökningar och omsorg så hade pappa och nu min mor dött tidigare.

#P IMM.

FAKTA.

#P IMM.

REN.

#P IMM.

N.

#P IMM.

Gunilla Persson.

