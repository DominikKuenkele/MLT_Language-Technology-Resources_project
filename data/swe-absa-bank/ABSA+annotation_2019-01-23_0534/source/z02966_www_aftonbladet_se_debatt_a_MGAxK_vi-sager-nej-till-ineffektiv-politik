#D IMM.

#T IMM.

Vi säger nej till ineffektiv politik.

#P IMM.

REPLIK. Fredrik Olovsson (S) och Tomas Eneroth (S) kritiserar Moderaterna för att brista i transparens, trots att deras eget parti både i opposition och regeringsställning steg för steg försämrat transparensen i sina budgetar. Vidare torgför de rena felaktigheter om Moderaternas politik. Låt oss ge några exempel.

#P IMM.

För det första har regeringen ur sin budget tagit bort beräkningar som visar att regeringens förslag leder till färre jobb.

#P IMM.

Såväl Konjunkturinstitutet och Finanspolitiska rådet visar att det handlar om motsvarande tiotusentals jobb.

#P IMM.

För det andra har Finansdepartementets egna beräkningar, som visar att 80 procent av hushållen får det sämre med regeringens budget 2016, också plockats bort ur budgeten enligt uppgifter i SvD.

#P IMM.

Även i år förlorar majoriteten av svenska hushåll på regeringens politik. Varför har denna information försvunnit ur budgeten?.

#P IMM.

För det tredje är Socialdemokraternas ovilja att redovisa politiken inget nytt. I opposition redovisades endast ettåriga budgetar – och redovisning av kommunernas ekonomi saknades helt. Bara två av de fem tabeller över offentliga finanser som Moderaterna och andra riksdagspartier regelmässigt bifogar till motionen, redovisade S till riksdagen.

#P IMM.

Socialdemokraterna hävdar även att Moderaterna skär ned i välfärden i kommunerna. Inget påstående kunde vara mer felaktigt.

#P IMM.

Vi satsar nästan 60 miljarder kronor på skola och annan välfärd i kommunerna, vilket tydligt framgår i vår budget. Vad Socialdemokraterna riktar in sig på är att vi säger nej till ineffektiv arbetsmarknadspolitik – utbyggnad av statligt subventionerade extratjänster i den offentliga sektorn – och ineffektiva byggstöd i kommunerna. Två år efter att extratjänsterna lanserats är misslyckandet uppenbart – bara fem procent av de utlovade 20 000 platserna används. De kommunala byggstöden är små och verkningslösa. Vi skär alltså inte ned – vi säger nej till ineffektiv politik.

#P IMM.

I stället för att lägga tiden på bortförklaringar och osanna påståenden om motståndarnas politik, borde regeringen ta tag i verkliga problem och ärligt argumentera för sin sak.

#P IMM.

Jessica Polfjärd, gruppledare i riksdagen (M)Maria Plass, ledamot riksdagens Finansutskott (M).

