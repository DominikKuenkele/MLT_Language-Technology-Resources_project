#D IMM.

#T IMM.

Det går snabbt att rasera ett varumärke.

#P IMM.

När ett varumärke raseras har självfallet ägarna med styrelsen i spetsen ett stort ansvar att agera. För SCA tog det lång tid innan insikt och agerande landade, skriver Cecilia Gannedahl.

#P IMM.

Inom SCA:s nio affärsenheter finns en kvinnlig chef. Såväl vd och vice  vd som CFO är män.Cecilia Gannedahl.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Så revs äntligen plåstret av och Sverker Martin-Löf lämnar alla sina uppdrag. Nu kan förhoppningsvis läkningsprocessen börja på allvar.

#P IMM.

När man läser turerna kring SCA är det lätt att ställa sig frågan: Varför har inga röster i organisationen höjts tidigare? Vad är det som gör att ett bolag tappar kontrollen över vad som är rätt och vad som är fel och över vad som är lämpligt och olämpligt? Beror det på ett agerande som bara är känt av ett fåtal eller på ett kulturbeteende som vuxit sig starkt under väldigt många år?.

#P IMM.

Själv tror jag att det handlar om det senare. Det råder inga tvivel om att SCA har strategier och policys på plats för affärsetik och ett hållbart agerande och värderingar som grund för detta. Men för att strategier och planer ska bli gällande i praktiken så måste de förstås och delas av alla. Betydelsen av respekt, högklassighet och ansvar måste vara tydlig för var och en. Men det räcker inte med det, i ett bolag som SCA måste ledningen gå före och visa vägen. Det är ledningens beteende som reflekteras vidare i organisationen och som blir en norm för vad som är okej och inte.

#P IMM.

**Inom SCA:s nio **affärsenheter finns en kvinnlig chef. Såväl vd och vice vd som CFO är män. Det är en spännande tanke att fundera på hur bolaget hade sett ut om fördelningen av män och kvinnor hade varit den motsatta. Hade representation i form av jakt och affärsflyg som används som personlig taxi varit ledande? Jag vill inte påstå att det motsatta nödvändigtvis hade varit bättre men jag är övertygad om att såväl SCA som många andra bolag inom Industrivärden skulle tjäna på en ökad mångfald i ledning och styrelse.

#P IMM.

Det finns stora risker med att en icke önskad kultur biter sig fast. En risk är att ledande personers egen referensram blir det som är gällande för den egna organisationen i stället för vad som är normen för bolag i allmänhet. För SCA blev detta allt mer tydligt efter Sverker Martin-Löfs uttalanden om att det inte fanns några nöjesinslag i resorna utan att allt byggde på mer effektivt arbete. En annan risk är att personer i organisationen som ser och uttalar brister blir tystade. Om så sker växer ett oönskat beteende sig fast med en acceptans för ett osunt agerande som följd.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

När värderingar integreras fullt ut i strategier, system, medarbetarutveckling och ledarskap så blir resultatet såväl kraftfullt som hållbart. Man lever helt enkelt som man lär vilket bygger förtroende externt och skapar stolthet internt. Värderingar i en strategi eller på en anslagstavla blir inget mer än just ord på ett papper om man inte visar i praktiken vad det betyder. Jag hoppas därför att Sverker Martin-Löfs sorti blir just ett tydligt exempel på att beteenden som strider mot gällande värderingar får konsekvenser. Att med handling visa vad som är fel är just att leva som man lär.

#P IMM.

**När ett varumärke **raseras har självfallet ägare med styrelsen i spetsen ett stort ansvar att agera. För SCA tog det lång tid innan insikt och agerande landade, med ett kostsamt förtroendetapp som följd. När nu den akuta blödningen stoppas gäller att snabbt undersöka om det finns fler varbölder som behöver stickas hål på, rengöras och läggas om. För det är nu som den långa läkningsprocessen börjar. Och den processen måste komma inifrån.

#P IMM.

När allt var och skit har kommit ut är det dags att fokusera på de goda exemplen som trots allt en gång i tiden byggde SCA. Med det arbetet som grund kan varumärket stärkas igen.

#P IMM.

CECILIA GANNEDAHL.

#P IMM.

senior rådgivare inom hållbar kommunikation och förändringsledning.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

