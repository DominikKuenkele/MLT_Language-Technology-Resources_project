#D IMM.

#T IMM.

De yngre sjukskriver   
sig oftare än de äldre.

#P IMM.

De under 30 år sjukanmäler sig oftare jämfört med dem över 55 år. Dessutom uppger de yngre att de troligtvis kommer att sjukskriva sig i än högre utsträckning jämfört med de äldre. Tendensen är klart oroande, skriver Lars Hjalmarson och Stefan Persson, Sveriges Företagshälsor.

#P IMM.

De upplever att deras åsikter inte respekteras, de är mindre nöjda med innehållet i sitt arbete och de har sämre möjligheter att påverka.Lars Hjalmarson och Stefan Persson.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

De senaste dagarna har företrädare för akademi, politik och fackförbund uppmärksammat oss på att sjukfrånvaron återigen stiger och att det framförallt är den psykiska ohälsan hos kvinnor som dominerar. Vår Jobbhälsobarometer visar på att det här bara är början på en bekymmersam utveckling. Det är den yngre generationen som mår allt sämre och oftare sjukskriver sig från arbetet jämfört med den äldre.

#P IMM.

Genom åren har det lagts mycket tid och pengar på hur arbetsförmågan ska bedömas och hur insatserna för rehabilitering ska se ut. Det är bra med bra verktyg för bedömning av arbetsförmåga men mer resurser borde läggas på orsak istället för verkan. Att tidigt fånga upp vilka hälsofrämjande och förebyggande insatser som kan göras från arbetsgivare och företagshälsovård innan människor hamnar i sjukskrivning ger betydligt bättre resultat.

#P IMM.

Vi har obligatorisk kontrollbesiktning för bilar och ingen avstår från att underhålla sin nya bil för att börja lappa och laga först när den är sönderkörd. Men när det gäller oss människor verkar det inte vara så noga – vi får vänta tills något gått sönder.

#P IMM.

Den här inriktningen med total fokus på bedömning av arbetsförmåga, tidsgränser, rehabilitering i efterhand med mera, riskerar att leda fel. Vi ser nu att sjukskrivningarna ökar år från år – bedömningsinstrument och riktlinjer till trots. Resultaten från vår senaste undersökning, Jobbhälsobarometern, visar dessutom att det är de yngre, de under 30 år, som oftare sjukanmäler sig jämfört med dem över 55 år. Dessutom uppger de yngre att de troligtvis kommer att sjukskriva sig i än högre utsträckning jämfört med de äldre.

#P IMM.

Om man spetsar till det – de äldre går i pension medan de yngre går hem. Är arbetslinjen på väg att glida bort? Ja, vi ser ytterligare en oroande tendens i den riktningen.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Motivation och arbetstillfredsställelse är viktiga för hälsan. Här ser vi också från Jobbhälsobarometern att de yngre är mindre motiverade i sitt arbete jämfört med äldre. De upplever att deras åsikter inte respekteras, de är mindre nöjda med innehållet i sitt arbete och de har sämre möjligheter att påverka hur arbetet ska utföras. De är också mer kritiska till sin arbetsmiljö. Endast 31 procent är nöjda med arbetsmiljön, medan motsvarande siffra i den äldre generationen är 51 procent.

#P IMM.

Den yngre generationen tycks inte riktigt passa in när det gäller arbetsmiljön, påverkansmöjligheter, motivation med mera. Istället för att få använda sin kreativitet, ta egna beslut, uppleva tillit och ansvar tycks de yngre mer uppleva ett arbetsliv med fokus på regler, kontroll och kortsiktiga effekter. Detta är något som i stor grad påverkar utvecklingen av stressjukdomar, vilket nyligen beskrevs i en debattartikel på Brännpunkt av professor Töres Theorell och Robert A Karasek (18/2). De påpekade att de som är värst drabbade av ökade krav och minskad möjlighet att påverka sitt arbete är kvinnor inom vård- och skolverksamhet. Till denna grupp verkar det som vi snart också måste lägga till den yngre arbetande befolkningen.

#P IMM.

Från Sveriges Företagshälsor har vi under många år påpekat hur viktigt det är med tidiga insatser för att förebygga ohälsa och minimera hälsorisker i arbetslivet och att dessa insatser behöver knytas närmare arbetet.

#P IMM.

Det är glädjande att notera att socialförsäkringsminister Ulf Kristersson säger sig vilja öppna för en satsning på en förnyad företagshälsovård. Här behövs nu ett ordentligt krafttag och ett helhetsgrepp som också innefattar förebyggande och hälsofrämjande insatser i arbetslivet och inte bara arbetsförmågebedömningar och rehabiliteringsinsatser via sjukvården i efterhand.

#P IMM.

Vi menar också att det måste införas tydliga styrmedel och ekonomiska incitament som premierar arbetsgivarna att satsa på arbetsmiljöarbetet, med stöd av en kvalitativ företagshälsovård. Om företagshälsovården, med sin specialistkompetens, får möjlighet att delta i ett tidigt skede och samverka med arbetsgivarna kring arbetsmiljöfrågor, för att i tid fånga upp problem som kan leda till otrivsel och på sikt sjukskrivning, kan mycket ohälsa undanröjas och mer arbetsförmåga tas till vara – både bland gamla och unga i arbetslivet.

#P IMM.

LARS HJALMARSON.

#P IMM.

vd Sveriges Företagshälsor och.

#P IMM.

STEFAN PERSSON.

#P IMM.

ordföranden Sveriges Företagshälsor.

#P IMM.

Fotnot: Jobbhälsobarometern är framtagen av Sveriges Företagshälsor och visar på trender när det gäller hälsa i förhållande till arbetet i olika avseenden. Den bygger på telefonintervjuer med ett representativt urval på mellan 4000 och 5000 personer. Mer om Jobbhälsobarometern påwww.foretagshalsor.se.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

