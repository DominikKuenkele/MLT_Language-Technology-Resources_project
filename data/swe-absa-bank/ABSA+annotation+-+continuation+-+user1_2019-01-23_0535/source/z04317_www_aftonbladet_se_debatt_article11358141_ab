#D IMM.

#T IMM.

Bridreaktorer ingen nyhet, folkpartister.

#P IMM.

”Genom så kallade breederreaktorer kan det utbrända uranet användas och det skulle för Sveriges del innebära att vi har kärnbränsle för tusen år.”, skriver två folkpartister, kommunalrådet Bengt-Åke Nilsson och Karl-Erik Andersson i VLT 7 februari. De vill ha en bridreaktor i Mälardalen.

#P IMM.

Enligt folkpartisterna är det ”ny teknik”.

#P IMM.

Eller inte. Den första bridreaktorn startade 1951. Den svenska atomenergiutredningen 1956 räknade med att tekniken skulle bli kommersiell 1970.

#P IMM.

Men trots att hundratals miljarder kronor satsats i många länder har resultatet uteblivit.

#P IMM.

Kylmedel i en bridreaktor är flytande natrium. Natrium fattar eld vid kontakt med luft eller vatten.

#P IMM.

Det ger en del problem.

#P IMM.

Den största bridreaktorn, Super-Phénix, i Frankrike kostade cirka 84 miljarder konor, och producerade 8,3 terrawattimmar el under sin livstid. Det är drygt 10 kronor per kilowattimme, runt 20 gånger kostnaden för vindkraft.

#P IMM.

Och det är inte bara en fråga om pengar.

#P IMM.

Bränslet i bridreaktorer är plutonium. Plutonium framställs genom upparbetning av kärnbränsle från vanliga kärnkraftverk. De otroligt radioaktiva bränslestavarna sågas och upplöses i kokande salpetersyra, och ur den sörjan separeras plutoniet ut.

#P IMM.

Detta har sina risker.

#P IMM.

Bridreaktorn förutsätter att plutonium fraktas kors och tvärs över jordklotet.

#P IMM.

Det gick åt sex kilo plutonium för att förinta Nagasaki 1945. En duktig terrorist kan bygga en bomb med mindre än så.

#P IMM.

Kärnkraft förutsätter i sig inte upparbetning eller bridreaktorer. Uranet räcker för kärnkraft på dagens nivå eller kanske dubbelt så mycket under ett par generationer.

#P IMM.

Men det räcker inte för folkpartiet. Dom vill ha mycket mer kärnkraft. Överst på folkpartiets hemsida står: ”Hur löser vi klimatfrågan? Med mer kärnkraft löser vi klimatfrågan.”.

#P IMM.

Folkpartisten Carl B. Hamilton sabbade chansen till enighet i klimatberedningen när han sa nej till alla klimatmål om han inte fick in mer kärnkraft.

#P IMM.

Ännu mer kärnkraft. I Sverige. Sverige och Frankrike har redan mest kärnkraft per capita i världen.

#P IMM.

Västeråsarnas position är extrem, men logisk. Ska man ha väldigt mycket kärnkraft så måste man ha upparbetning och bridreaktorer.

#P IMM.

Närmaste upparbetningsanläggning är Sellafield, som den brittiska regeringen har beslutat stänga. Den står ändå stilla.

#P IMM.

Kostnaden för att riva och rensa upp efteråt beräknas nu till 583 miljarder kronor.

#P IMM.

Ännu dyrare blir det om al-Quaida får tag i några kilo plutonium.

#P IMM.

Fredrik Lundberg.

