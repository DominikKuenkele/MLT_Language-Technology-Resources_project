#D IMM.

#T IMM.

Skydda barn måste väga tyngre i lagen.

#P IMM.

Barn har rätt till skydd mot våld och vanvård – oavsett bakgrund. Om FN:s barnkonvention var svensk lag skulle det krävas att barnets rättigheter togs på större allvar. Då skulle de fyra barnen från Ingusjien som SVT:s Uppdrag granskning berättade om igår inte heller ha utvisats. Det skriver Elisabeth Dahlin, Rädda Barnen, och Véronique Lönnerblad, Unicef Sverige.

#P IMM.

Om barnkonventionen var svensk lag skulle det krävas att barnets rättigheter togs på större allvar.Elisabeth Dahlin och Véronique Lönnerblad.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

I onsdags uppmärksammade SVT:s Uppdrag granskning ett fall med fyra omhändertagna barn i Avesta som utvisats med sin svårt sjuka mamma. Rädda Barnen och Unicef Sverige har följt, och på olika sätt engagerat oss i fallet.

#P IMM.

Det är uppenbart att barnets bästa inte ges verkligt utrymme när beslut fattas i ärenden som dessa. Barnen i familjen hamnar i kläm mellan olika lagar och myndigheter. För detta handlar inte enbart om ett utvisningsärende. Det handlar om vad som händer när barn kommer i kläm mellan lagar med olika utgångspunkter – å ena sidan utlänningslagen, å andra sidan lagen med särskilda bestämmelser om vård av unga (LVU) eller socialtjänstlagen (SoL). Och det handlar också om myndigheter som inte klarar av att samverka.

#P IMM.

Barnen från Ingusjien är inte ensamma om att ha fått sina rättigheter enligt barnkonventionen kränkta. Fallet är ett av många exempel som visar att det krävs en lagändring för barn som söker asyl och samtidigt är omhändertagna av samhället för vård. Vi har under de senaste åren haft kontakt med, eller fått kännedom om, många asylsökande barn som utvisats eller riskerat utvisning tillsammans med föräldrar som av svenska myndigheter bedömts inte kunna ansvara för barnens hälsa och liv. Barnen har varit omhändertagna i Sverige på grund av misshandel, utnyttjande eller vanvård i hemmet.

#P IMM.

Dessa barn riskerar att utsättas för diskriminering enligt barnkonventionen när de inte får samma insatser av socialtjänsten som andra barn i Sverige skulle få under liknande familjeomständigheter. Vi ser tydligt att samverkan brister mellan migrationsmyndigheter, socialtjänst, barnhälsovård och polis. Det görs parallella bedömningar – vissa myndigheter skyddar barnen och säkerställer deras behov av trygghet och skydd, andra myndigheter utvisar barn från Sverige med samma föräldrar som bedöms inte kunna säkerställa dessa behov. Barnens liv, hälsa och utveckling sätts på spel.

#P IMM.

Ett barn som är familjehemsplacerat enligt SoL eller LVU ska inte kunna fråntas det skyddet genom en utvisning. Inga barn får utvisas under pågående samhällsvård. När det gäller fallet med familjen från Ingusjien kan vi se hur två lagar krockar och att man inte utgått från barnens bästa, utan istället från vilken lag som väger tyngst. Barnets bästa tvingas stå tillbaka.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Hade barnkonventionen varit svensk lag, hade detta troligtvis inte kunnat ske. Vi ser att en inkorporering av barnkonventionen i svensk lag skulle kunna innebära stora förändringar i enskilda fall. Bland annat skulle myndigheter, domstolar och beslutsfattare tvingas förhålla sig till barnkonventionen och använda sig av den på ett annat sätt än i dag – barnkonventionen skulle bli direkt tillämpbar i enskilda fall.

#P IMM.

Om barnkonventionen var svensk lag skulle det krävas att barnets rättigheter togs på större allvar. Barn har en mängd behov och rättigheter som alla samspelar med varandra. Det handlar exempelvis om barnets rätt till skydd mot våld och vanvård. Det handlar om barnets rätt att få komma till tals och bli lyssnad på. Det handlar också om att alla barn har samma rättigheter – oavsett bakgrund.

#P IMM.

Unicef Sverige och Rädda Barnen anser att följande lagändringar krävs:.

#P IMM.

• Inga barn ska kunna utvisas under pågående samhällsvård.

#P IMM.

• Det krävs en ökad samverkan mellan migrationsmyndigheter, socialtjänst, barnhälsovård och polis, vilket tydligare måste framgå av lagen.

#P IMM.

• Barnets bästa måste få en bättre och tydligare tillämpning inom migrationsprocessen. Enligt barnkonventionen ska barnets bästa komma i främsta rummet vid alla åtgärder som rör barn, vilket är en starkare formulering än i utlänningslagen.

#P IMM.

• Barnkonventionen måste bli svensk lag så att barnets alla rättigheter ges verkligt utrymme i beslutsprocesser.

#P IMM.

ELISABETH DAHLIN.

#P IMM.

generalsekreterare Rädda Barnen.

#P IMM.

VÉRONIQUE LÖNNERBLAD.

#P IMM.

generalsekreterare UNICEF Sverige.

#P IMM.

Länk till SVT:s Uppdrag granskning om de fyra barnen som utvisades till Ingusjien.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

