#D IMM.

#T IMM.

Fakta behövs – men också lösningar.

#P IMM.

Det finns ett stort behov av kunskap om invandring. Tankesmedjan Fores lanserade nätsidanmigrationsinfo.se tidigare i år i syfte att torgföra samlad statistik och forskning om invandring. Trafiken till sidan ökar stadigt, liksom hänvisningarna till den och antalet nedladdningar av material. Vi delar helt Gunnar Sandelins uppfattning kampen mot främlingsfientlighet måste ta avstamp i konkreta fakta.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Dock haltar Sandelins resonemang något när han efterlyser "klarspråk" om invandring i medierna och den politiska sfären. De exempel han radar upp kräver vissa förtydliganden. Asylinvandringen, som Sandelin pratar mest om, utgör enbart en mindre del av invandringen till Sverige. Av alla uppehållstillstånd som Migrationsverket beviljade i fjol stod skyddsbehövande för 10,6 procent. Den gruppen inkluderar både de som är förföljda såväl som människor som utvandrar på grund av krig.

#P IMM.

Flyktingars anhöriga utgjorde i fjol ungefär 9 procent av alla som mottog uppehållstillstånd. Övrig anhöriginvandring, som Sandelin riktigt påpekar är större än asylinvandring, utgör en högst diversifierad grupp. Den inkluderar exempelvis så kallad kärleksinvandring från länder som USA och Thailand.

#P IMM.

När det gäller saknaden av giltiga id-handlingar är detta en stor utmaning för Migrationsverket. I veckan rapporterade Ekot att nästan inga invandrare från Somalia har giltiga id-handlingar. Orsaken är enkel: id-handlingar utfärdade i Somalia är ogiltiga i Sverige. Men det är inte liktydigt med att somalier skulle sakna behov av skydd i annat land.

#P IMM.

Skulle Sandelin bredda sitt sökljus kunde han även lyfta fram annan statistik: Drygt en av fyra läkare i Sverige är invandrare. Invandrarföretag anställer drygt 200000 personer och omsatte förra året 65 miljarder kronor. Utrikesfödda har en högre andel eftergymnasial utbildning på minst tre år än genomsnittsinvånaren. Invandring ökar tydligt handeln mellan Sverige och utvandringslandet.

#P IMM.

Trots detta är fakta och "klarspråk" inte tillräckligt. Det finns många människor som pekar på problemen med invandring. Men förutom invandringsstopp och förbud av olika slag talar få om vilka lösningarna är. Låt oss börja där istället.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

PETTER HOJEM.

#P IMM.

migrationssamordnare, Fores.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

