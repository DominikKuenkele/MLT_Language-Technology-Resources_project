#D IMM.

#T IMM.

Lucka i spellagen slår mot ideella sektorn.

#P IMM.

I går utsågs Håkan Hallstedt till regeringens utredare för en ny reglering av spel- och lotterimarknaden. Vi, företrädare för 28 organisationer från den ideella sektorn, vill säkerställa att intäkter från spel- och lotterier även i framtiden ska bidra till ett livskraftigt och oberoende civilsamhälle. Men regeringen måste redan nu ändra den lucka i lagen som gör möjligt för utländska spelbolag att marknadsföra sig mot svenska kunder trots ett gällande förbud.

#P IMM.

Totalt genereras drygt 1,7 miljarder kronor årligen genom lotterier där hela överskottet går till ideell sektor.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Listan över vad ideella organisationer bidrar med i samhället kan göras lång: Idrotts- och friluftsaktiviteter för flyktingbarn. Stöd till ensamma äldre. Pengar till forskning om sjukdomar som cancer, alzheimer, psoriasis och diabetes. Insatser för att rädda utrotningshotade djur. Miljöarbete. Fattigdomsbekämpning. Förebyggande insatser mot alkohol- och andra typer av missbruk. Hälsofrämjande åtgärder för barn och unga. Och mycket annat.

#P IMM.

**I Sverige utgör **tusentals små och stora sammanslutningar en viktig del av ett öppet, demokratiskt samhälle, där medborgare går samman för att hitta lösningar på dagens och morgondagens samhällsutmaningar. Finansieringen av denna verksamhet sker på många sätt, till exempel genom medlemsavgifter, gåvor från privatpersoner och företag, offentliga bidrag, sponsring, projektstöd från stiftelser – och genom överskottsmedel från allmännyttiga lotterier.

#P IMM.

Totalt genereras drygt 1,7 miljarder kronor årligen genom lotterier där hela överskottet går till ideell sektor, till exempel Folkspel, Miljonlotteriet och PostkodLotteriet. Detta kan jämföras med de cirka sju miljarder kronor som totalt samlas in av organisationer med 90-konton. Lotteriintäkter utgör alltså en ansenlig del av civilsamhällets oberoende finansiering.

#P IMM.

**Vi har i Sverige **sedan mitten av 1800-talet en lagstiftning där spel och lotterier är förbehållna ideell sektor, och så småningom även staten, med grundtanken att överskottet från dessa verksamheter ska komma hela samhället till godo – så kallade allmännyttiga ändamål. Ett annat motiv är folkhälsan – kommersiella intressen ska inte driva på en utveckling där människor spelar mer än vad som är hälsosamt och där allt fler hamnar i spelmissbruk. De som erbjuder spel måste ta ett moraliskt ansvar. Dagens spelmarknad är således reglerad.

#P IMM.

Utländska spelbolag, som vare sig betalar skatt i Sverige eller följer svensk lagstiftning har med bland annat aggressiv marknadsföring kunnat ta sig in på den svenska spelmarknaden. Detta har sedan lett till att den nuvarande lagstiftningen i stora delar blivit satt ur spel. Hittills har ansvariga politiker stått handfallna inför denna utveckling. Vi välkomnar att regeringen nu äntligen har utsett en utredare.

#P IMM.

**Men den utredning **som Håkan Hallstedt nu är satt att leda kan bli till lag tidigast i juni 2018. Det är sent. Kanske för sent. Fram till dess kan den ideella sektorn ha tappat stora delar av sina intäkter från spel- och lotterier, då de utländska spelbolagen är på frammarsch. Regeringen måste ändra den lucka i lagen som gör möjligt för utländska spelbolag att marknadsföra sig mot svenska kunder. Lagen mot marknadsföring är tydlig, men då straffsatsen är olika för reglerade svenska respektive utländska bolag kan inte annonsörer fällas. En åtskillnad som strider mot EU-rätten. Det kan rättas till med ett enkelt penndrag. Väljer regeringen att vara passiv och baka in det så kallade främjandeförbudet i den nystartade utredningen kan det komma att kosta svenskt föreningsliv många miljoner.

#P IMM.

Hallstedt har en grannlaga uppgift framför sig att skapa en spelreglering som kan leva över tid. Vi vill på ett konstruktivt sätt medverka till en hållbar lösning. Vi har några medskick vi menar är viktiga för ett livskraftigt föreningsliv som gör Sverige både varmare och starkare.

#P IMM.

**1. Stabila och förutsägbara intäkter **är avgörande för att ideella föreningar ska kunna planera sin verksamhet och fortsätta skapa engagemang.

#P IMM.

**2. Medel utan politisk styrning **är avgörande för ett starkt föreningsliv. Politiska pekpinnar hämmar viljan att engagera sig. Vi är bäst för Sverige när medlemmarna får bestämma vad som är viktigt.

#P IMM.

**3. En sund och säker spelmarknad **som minimerar risken för spelberoende.

#P IMM.

Det svenska föreningslivet gör och har gjort mycket för Sverige. Håkan Hallstedt, hur du föreslår att svenska spelmarknaden ska regleras får effekter för många. Vi vill hjälpa dig att hitta en spelreglering som är hållbar och som samtidigt gör Sverige starkare.

#P IMM.

Anna Carlstedt, ordförande Röda Korset.

#P IMM.

Karin Bergelv, tf generalsekreterare Bris.

#P IMM.

Sam Olofsson, generalsekreterare Star for Life.

#P IMM.

Liselotte Jansson, generalsekreterare Alzheimerfonden.

#P IMM.

Erik Wagner, tf generalsekreterare IOGT-NTO.

#P IMM.

Birgitta Ljung, generalsekreterare Riksidrottsförbundet.

#P IMM.

Stefan Bergh, generalsekreterare Cancerfonden.

#P IMM.

Per Leander, generalsekreterare Barncancerfonden.

#P IMM.

**Maria Ros Jernberg, **generalsekretare FRII.

#P IMM.

**Sara Wettergren, **vd Hungerprojektet.

#P IMM.

**Göran Pettersson, **generalsekreterare Forum.

#P IMM.

Katharina Hedberg, generalsekreterare Scouterna.

#P IMM.

**Magdalena Streijffert, generalsekreterare Fairtrade Sverige.

#P IMM.

Mona Örjes, ordförande Junis.

#P IMM.

Johan Oljeqvist, Fryshuset vd.

#P IMM.

Kristina Sparreljung, generalsekreterare Hjärt-lungfonden.

#P IMM.

Maritha Sedvallson, förbundsordförande Astma- och Allergiförbundet.

#P IMM.

**Lars Lundström, **generalsekreterare Friluftsfrämjandet.

#P IMM.

**Tina Nordgren, **ordförande Psoriasisförbundet.

#P IMM.

**Robert Hårdh, **Executive Director, Civil Rights Defenders.

#P IMM.

Daniel Grahn, generalsekreterare Erikshjälpen.

#P IMM.

**Thomas Jansson, **förbundsordförande FUB.

#P IMM.

**Anna-Karin Johansson, **generalsekreterare Svenska Afghanistankommittén.

#P IMM.

Göran Sydhage, vd Motorförarnas Helnykterhetsförbund MHF.

#P IMM.

**Christer Folkesson, **generalsekreterare MHF-Ungdom.

#P IMM.

**Marika Markovits, **ordförande Sveriges Stadsmissioner.

#P IMM.

**Anneli Rogeman, **vd We Effect.

#P IMM.

Lise Lidbäck, ordförande Neuroförbundet.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

