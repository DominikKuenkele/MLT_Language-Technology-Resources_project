#D IMM.

#T IMM.

Vulkanen har något hon vill säga dig.

#P IMM.

Vulkanen på Island sprutar lava och aska. Flygtrafiken i stora delar av Europa står stilla. Det är så det är, vare sig vi vill eller inte. Det är verkligheten.

#P IMM.

För två veckor sedan flög jag över Eyjafjallajökull, en gnistrande vacker vårkväll. Stolta islänningar pekade ut den svarta pelaren av rök som visade naturens kraft och storhet. Vi som satt i turistklass fick till och med gå in i businessklass för att kunna se den.

#P IMM.

I dag sitter hundratusentals resenärer och väntar på att komma hem eller resa bort. På stökiga flygplatser utan sängplatser och andra självklarheter, lösryckta ut tidtabellers och rutiners skenbara säkerhet.

#P IMM.

De har fått chansen att stanna upp i nuet och kanske uppleva Havamals jordnära och enkla glädjeämnen. ”Eld behöver den in har kommit och kall har blivit om knäna.”.

#P IMM.

Eyjafjallajökull, som bara är en lillasyster till den mäktigare Katla, påminner oss om att vi måste stanna upp och se vad som är viktigt i livet. Verkligheten. Hon kommer att fortsätta sprida aska tills hon är klar, hur mycket vi än diskuterar för- och nackdelar med att hon gör det.

#P IMM.

Vad vill hon säga?.

#P IMM.

Kanske vill hon påminna oss om att vi förlorat vår respekt för jorden och naturen. Att vi lever som om vi vore dess herrar och inte dess inhysingar. Mana oss till ödmjukhet och tacksamhet över naturen. Få oss att se att allt är föränderligt och att kontroll är en chimär.

#P IMM.

”Var öppna för det som händer. När det händer.” Säger hon nog. Se livets hela omfång. Lyckan och katastrofen.

#P IMM.

Inte för att det är någon katastrof att behöva avboka en planerad resa. Men ett streck i räkningen. Ett streck i räkningen som kan hjälpa oss att stanna upp i nuets glädje. Och att acceptera det som är. Det som inte går att förändra.

#P IMM.

Tänk att Eyjafjallajökull kan så mycket om mindfulness! Österländsk levnadsfilosofi och isländsk vishet gifter sig väl.

#P IMM.

Båda vill visa oss att inte ta allt för givet. Inte leva på automatik och tro att vi har kontroll. Hjälpa oss att se tillvarons föränderlighet och erbjuda möjligheten att förhålla oss till verkligheten som den är i stunden. Inte som den har varit eller kommer att bli, för det vet vi ingenting om.

#P IMM.

Eyjafjallajökull talar med kraftfull stämma, som fått nästan hela Europa att stå stilla. Men lyssnar vi tillräckligt noga? Hör vi henne när hon säger att vi har förlorat vår ödmjukhet inför naturen och manar oss att ta vara på möjligheten att leva så att vi inte förstör jorden för kommande generationer?.

#P IMM.

För verkligheten är att vi håller på att göra det. Nu.

#P IMM.

Stanna upp! säger Eyjafjallajökull, som en nutida Vala. Stanna upp nu! Det är nu du måste ta ställning till vad som är viktigast i livet, vad du kan förändra och vad du måste acceptera.

#P IMM.

Det är nu du måste se verkligheten som den är.

#P IMM.

FAKTA.

#P IMM.

Åsa Palmkron Ragnar.

