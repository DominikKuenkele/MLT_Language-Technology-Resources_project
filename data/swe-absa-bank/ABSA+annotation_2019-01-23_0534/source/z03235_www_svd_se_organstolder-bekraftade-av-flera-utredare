#D IMM.

#T IMM.

Organstölder bekräftade   
av flera utredare.

#P IMM.

I en debattartikelpå Brännpunkt 25/11 ifrågasätter Puck Engman organstölder i Kina.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

I mars 2006 kom de första uppgifterna om organstölder från samvetsfångar i Kinas fångläger.

#P IMM.

Bland dem som avslöjade organstölderna fanns en kinesisk kvinna vars dåvarande man var ögonkirurg. Maken hade medverkat vid borttagandet av tusentals hornhinnor från levande fångar, främst utövare av den i Kina förföljda andliga metoden Falun Gong. Denna information gick hon till Epoch Times med. Flera vittnesmål följde, bland annat från en kinesisk militärläkare som berättade att det fanns 36 enheter i Kina där man bedrev organskörd.

#P IMM.

När bilden av systematiska organstölder trädde fram kopplade Falun Gong-utövare in två oberoende och juridiskt kunniga utredare från Kanada, advokat David Matas samt förre åklagaren och utrikesministern för Asien- och Stilla havsområdet, David Kilgour. Utan ekonomisk ersättning inledde de en oberoende undersökning av sanningshalten i anklagelserna. De utövar inte Falun Gong.

#P IMM.

Utredarna intervjuade offer för förföljelse i Kina och fann att Falun Gong-utövare fick genomgå hälsoundersökning när de fängslades. Anmärkningsvärt, då fångvakterna i allt annat struntade i, eller aktivt förstörde, utövarnas hälsa med med tortyr, sömnbrist, straffarbete etcetera. Den slutsats utredarna drog var att att hälsoundersökningarna gjordes för att ta reda på fångarnas blodgrupp och hälsotillstånd i syfte att sälja deras organ till transplantationsindustrin.

#P IMM.

I granskningen ringde utredarna till sjukhus i Kina och frågade efter organ från Falun Gong-utövare. De fick beskedet att sådana finns att tillgå med kort varsel.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Kilgour och Matas konstaterade i rapporten Bloody Harvest att vittnesmålen, tillsammans med deras egna undersökningar, bekräftade att det pågår en omfattande organskörd från samvetsfångar i Kina. Även andra oberoende utredare har styrkt uppgifterna, bland andra den undersökande reportern Ethan Gutman och EU-parlamentets vice talman Edward McMillan-Scott.

#P IMM.

Naturligtvis avfärdar Kinas regim anklagelserna, på samma sätt som Nazityskland förnekade utrotningen av judarna.

#P IMM.

SvD:s chefredaktör Fredric Karén skrev i ett blogginlägg 26/11 angående de i Syrien bortrövade journalisterna, Magnus Falkehed och Niclas Hammarström, att tystnad inte är en framgångsrik strategi för deras frigivande. Samma princip gäller organstölderna.

#P IMM.

Vi måste prata med Kina om detta.

#P IMM.

HANS BENGTSSON.

#P IMM.

chefredaktör Epoch Times Sverige.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

