#D IMM.

#T IMM.

Moderat familjepolitik vill lösa livspussel.

#P IMM.

REPLIK | Familjepolitik. Det är inte politikers uppgift att bestämma eller värdera hur familjer vill lösa sitt vardagspussel. Alla familjer ska få samma möjligheter att välja de lösningar som passar dem och deras barn bäst, skriver moderata riksdagsledamoten Anna Kinberg Batra.

#P IMM.

I SvD den 1 september menar Otto Linton att moderat familjepolitik är orättvis och saknar valfrihet, eftersom den gynnar den roll som förskola i offentlig regi har. Men dagens moderater måste inse att förskola uppskattas och spelar en avgörande roll för många av våra väljares vardag. Moderat familjepolitik måste idag handla om att ge möjlighet för alla att förena jobb och familj. Och förbättra kvaliteten. Jag diskuterar gärna hur det kan göras ännu bättre.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Varken arbets- eller familjelivet ser likadant ut överallt, och då är det vår roll som politiker att erbjuda bästa möjliga service för olika sorters livsval. Alla föräldrar stävar att kombinera jobb och familj på bästa sätt. Vårdnadsbidraget har införts för dem som vill ha lite mer tid hemma med sitt barn. Det finns idag inget i samhället som förhindrar eller fördömer ett sådant val.

#P IMM.

För de föräldrar som väljer att använda sig av en förskoleplats har mångfalden hittills varit begränsad. Alltför många har fått välja mellan kommunalt dagis på kontorstid i hemkommunen eller att inte få någon hjälp med barnsomsorgen alls. Vissa kommuner har erbjudit fler möjligheter till barnomsorg, t.ex. över kommungränserna eller på obekväm arbetstid. Men långt ifrån alla. Det kan vi ändra på med moderat politik. Från den 1 juli i år ges alla föräldrar oavsett hemkommun den möjligheten, i och med de nya reglerna för barnomsorgspeng.

#P IMM.

Självklart passar inte kommunalt dagis 9-16 alla familjer – det håller jag med Linton om. Vissa kanske arbetar sena eftermiddagar och behöver barnomsorg då, vissa föredrar att förlägga sitt barns omsorg i en annan kommun nära en annan familjemedlem. Med barnomsorgspengen ökar även föräldrarnas möjlighet att välja olika former av pedagogisk verksamhet för sina barn.

#P IMM.

Otto Linton och jag är helt överens om att det inte är politikers uppgift att bestämma eller värdera hur familjer vill lösa sitt vardagspussel, utan att ge alla familjer möjlighet att välja de lösningar som passar dem och deras barn bäst. Uppgiften för moderat familjepolitik är att skapa många möjligheter för olika familjer. Det arbetet fortsätter och förhoppningsvis också debatten om hur detta görs på bästa sätt.

#P IMM.

ANNA KINBERG BATRA (M).

#P IMM.

Riksdagsledamot Stockholms län och småbarnsförälder.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

