#D IMM.

#T IMM.

Vänsterpartiet räknar   
med Sjöstedt-effekt.

#P IMM.

Kan Jonas Sjöstedt leva upp till de höga förväntningarna kan han och Vänsterpartiet bli livsfarligt, primärt för Socialdemokraterna men även Miljöpartiet, skriver statsvetaren Jenny Madestam.

#P IMM.

Sjöstedt kommer till ett internt dukat bord.Jenny Madestam.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Vänsterpartiets nu viktigaste uppgift är att göra sig till ett trovärdigt alternativ för väljarna. Under lång tid har partiet upplevts som ett udda val för många väljare. Med Jonas Sjöstedt som ny partiledare har förutsättningarna för att ändra på detta ökat. När Lars Ohly tog över ledarskapet 2004 var V internt sargat. Traditionalister stod mot förnyare. Under Ohlys ledarskap har partiet enats och är, internt sett, starkare än på länge.

#P IMM.

Ohly har således betytt mycket för partiets interna arena. Sjöstedt kommer därför till ett internt dukat bord, vilket minst sagt är fördelaktigt. Uppgiften, och som medlemmarna också valt honom för, är nu att lägga krut på den elektorala arenan, att attrahera väljarna och vinna val.

#P IMM.

Förutsättningarna för Sjöstedt att lyckas med denna till synes svåra uppgift är mycket goda. Den nyvalda vänsterledaren besitter nämligen många av de kvaliteter och kapaciteter som svenska väljare uppskattar; han framstår som kunnig, kompetent, seriös, och just trovärdig. Detta passar väl in i den förnuftsinriktade svenska politiska kulturen. Svenska väljare kan uppskatta karismatiska och emotionella politiker, men lägger sin röst på den svalare och förnumstigare typen. I uppgiften att sälja in Vänsterpartiet som ett trovärdigt och pålitligt alternativ till väljarna kunde man således inte ha valt en bättre person i detta nu. Dessutom har Sjöstedt en bred politisk erfarenhet som spänner från fackföreningsrörelsen till Europaparlamentet och klimatfrågor. Sjöstedts aura inför många väljare av att vara en så kallad "förnyare" gör saken än bättre.

#P IMM.

Kan den nya ledaren leva upp till de höga förväntningarna kan han, och partiet, bli livsfarligt, primärt för Socialdemokraterna men även Miljöpartiet. De förra är sargade utan identitet och företräds av en ledare som hittills gjort sina väljare mycket besvikna. S vänsterflank är helt klart hotad. MP är på uppgång, men mer vänstervridna väljare kan säkert se ett Sjöstedtskt vänsterparti som mer ideologiskt pålitligt.

#P IMM.

Vänsterpartiets förväntningar är skyhöga. Man har redan räknat hem en Sjöstedt-effekt. Men vi vet ju alla hur det ligger till med partiledareffekter i svensk politik; de är i regel låga eller obefintliga.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

JENNY MADESTAM.

#P IMM.

statsvetare vid Stockholms universitet.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

