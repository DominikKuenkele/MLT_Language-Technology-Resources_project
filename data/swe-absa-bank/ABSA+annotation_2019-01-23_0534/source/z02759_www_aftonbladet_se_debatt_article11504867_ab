#D IMM.

#T IMM.

Hoppsan – en medalj!.

#P IMM.

Varje lördag och söndagsmorgon slår jag förväntansfullt upp Dagens Nyheters och Svenska Dagbladets sportbilagor. Varje gång blir jag lika besviken. Ingenting på sportsidorna om ridsporten. Inga stora bilder. Ingen rapportering från en spännande omhoppning eller final i fälttävlan och dressyr.

#P IMM.

Jag går vidare till resultatbörsen och där kan jag i bästa fall läsa några ynka rader om hur det gått för svenska ryttare i stora internationella tävlingar.

#P IMM.

Under OS har jag några få gånger kunnat läsa lite mer om min sport i media. Men rapporteringen om ridsporten är långt, långt ifrån så fyllig som den borde vara.

#P IMM.

Hoppryttaren Rolf-Göran Bengtsson säkrade hem en av de få svenska silvermedaljerna. Tre svenska hoppryttare kom till finalen. Dressyrlaget kom på femte plats och två dressyrryttare kom till finalen. Fälttävlanslaget kom på fjärde plats. Ingen medalj, men en lika framskjutande placering som Stefan Holm. Få svenska sporter var lika framgångsrika under OS som ridsporten. Medias rapportering om framgångarna var högst bristfällig.

#P IMM.

Hur tänker redaktionerna, undrar jag?.

#P IMM.

Vet inte sportredaktionerna att över 1 miljon svenskar har kontakt med ridsporten i någon form. 500 000 rider regelbundet. Ridsporten är den sport som har flest utövare i Sverige efter fotbollen.

#P IMM.

? Vet inte sportredaktionerna att 400 000 personer arbetar i hästrelaterad verksamhet.

#P IMM.

? Vet inte redaktionerna att hästnäringen omsätter 45 miljarder kronor per år, det är i samma storleksordning som stålindustrin eller restaurangnäringen.

#P IMM.

? Till råga på allt är ridsporten en av de få stora kvinnliga sporterna och en av de få sporter där kvinnor och män tävlar på lika villkor. Det är en sport där såväl unga som äldre möts.

#P IMM.

? Vet inte redaktionerna att kvinnor både köper/betalar tidningsprenumerationer och TV-licens och läser sportsidor eller tittar på sportnytt. Det borde därmed vara en mycket intressant målgrupp. Men det bryr sig redaktionerna inte om.

#P IMM.

Efter Rolf-Göran Bengtssons silver tvingades SVT:s sportchef Albert Svanberg be om ursäkt för att man valt att inte direktsända hoppfinalen med tre svenska deltagare. Istället sände SVT1 en eftersändning i damhandbollen, SVT24 sände damfotboll mellan Sydkorea och Brasilien!.

#P IMM.

Precis så bristfälligt brukar ridsporten bevakas i media.

#P IMM.

Om någon skulle fråga mig om mina TV-minnen från OS så är det att jag varje kväll fick följa när svenska handbollslandslaget förlorade sina matcher.

#P IMM.

Vad beror då den minimala rapporteringen från ridsporten på? Två saker tror jag.

#P IMM.

? Redaktionerna har inte förstått att ridsporten är så stor och har så många utövare, intressenter och tittare.

#P IMM.

? Sportredaktionerna är konservativa och sänder hellre de traditionellt manliga sporterna. Eftersom de kan sporter som fotboll, hockey och friidrott är det lättare att rapportera från damfotboll, damhockey och damfriidrott än de sporter de själva inte utövat och därmed inte kan så mycket om.

#P IMM.

DN har under OS lånat in frilansjournalisten Sarah Thunholm. Duktig och kunnig ridsportjournalist som normalt medverkar i tidningen Ridsport. Ett bra initiativ men tråkigt att de stora redaktionerna inte har eget kunnigt folk som kan rapportera om ridsporten också resten av året.

#P IMM.

FAKTA.

#P IMM.

Dagens debattör.

#P IMM.

Ann Svärding.

#P IMM.

55 år, Stockholm.

#P IMM.

Medlem i Svenska Ridsportförbundet och stor konsument av sport i såväl papperstidningar, på webben som i TV och Radio.

