#D IMM.

#T IMM.

Tjänar sex miljarder - på sin egen politik.

#P IMM.

Donald Trump gjorde ett bra val bland låginkomsttagare för att vara republikan, vilket starkt bidrog till valsegern. Anledningen var bland annat att det utlovades stora satsningar på låginkomsttagare i form av skattesänkningar, men också att han kämpade emot etablissemanget, företagsintressena och miljardärerna som kidnappat politiken i Washington.

#P IMM.

Trumps rasism och kvinnosyn har debatterats mycket, men lite energi har lagts på hans ekonomiska politik. Trump utlovar exempelvis 30 procents minskning av inkomstskatten för en familj med barn som tjänar 75 000 dollar om året.

#P IMM.

Han skriver också tydligt i samband med detta att en familj som tjänar fem miljoner dollar bara kommer få en skattesänkning på tre procent. Det låter ju trevligt, men en låginkomsttagarfamilj betalar faktiskt i dag negativ skatt på grund av olika avdrag. Men låt oss ändå utgå ifrån att de betalar tio procent (lägsta formella skattenivå), så innebär det en skattesänkning på 2 250 dollar (cirka 20 000 kronor). Inte så dumt ändå.

#P IMM.

De som bara får en sänkning på tre procent betalar däremot en effektiv skattesats på 27 procent, vilket innebär en skattesänkning för den rika familjen på 40 000 dollar.

#P IMM.

I reda pengar är alltså skattesänkningen på bara tre procent värd tjugo gånger så mycket som den på 30 procent. I och med att pengarna ska sparas enligt Trumps Penny Plan på statens utgifter (exklusive rättsväsende och militärutgifter) där rika får en liten del, innebär det att denna satsning på låginkomsttagare ändå är en magnifik vinstlott för de rikaste.

#P IMM.

Även Trump får naturligtvis del av skattesänkningarna, men det är inte här han tjänar de stora pengarna. Den riktiga vinsten kommer med avskaffandet av arvsskatten. Han vill avskaffa den för att den drabbar särskilt småföretag och jordbrukare. Det är dock fullständigt felaktigt.

#P IMM.

Arvsskatten drabbar endast 0,2 procent av de rikaste familjerna i USA. Under knappt 100 miljoner kronor i förmögenhet betalar ett gift par ingen arvsskatt.

#P IMM.

Trump själv däremot skulle drabbas av arvskatten. Hans förmögenhet ligger enligt Forbes på drygt 30 miljarder kronor.

#P IMM.

Skattesatsen för arvsskatten ligger formellt på 40 procent, men som vanligt kan en hel del avdrag göras, vilket gör att den effektiva skattesatsen för större förmögenheter är cirka 20 procent. Om den avskaffas enligt Trumps ekonomiska plan, vilket den sannolikt gör med tanke på att republikanerna också har majoritet i kongressen, så kommer Trump tjäna cirka sex miljarder kronor. Inte illa för fyra års jobb.

#P IMM.

Det sätter lite perspektiv på att han tackat nej till lönechecken för presidentjobbet på cirka fyra miljoner kronor om året.

#P IMM.

Till programmet hör också en kapning av vinstskatten från 35 till 15 procent, som ytterligare ökar vinsten. Hur mycket vet ingen, då Trump vägrat, trots påtryckningar och tradition för presidentkandidaterna, att redovisa sina deklarationer. Ingen vet riktigt vad han äger och vilken vinst hans företag gör.

#P IMM.

Det man kan vara säker på är att Trumps ekonomiska plan kommer gynna Trump och hans vänner i den rikaste procenten av amerikaner.

#P IMM.

Presidentposten kommer vara den bästa affär han någonsin gjort. Det kommer däremot att garanterat missgynna de grupper som redan var arga.

#P IMM.

Vem kommer ta hand om deras ilska nästa gång – när de är ännu argare?.

#P IMM.

Sandro Scocco.

#P IMM.

Häng med i debatten och kommentera artikeln – följ  Debatt på Facebook.

#P IMM.

REN.

#P IMM.

N.

