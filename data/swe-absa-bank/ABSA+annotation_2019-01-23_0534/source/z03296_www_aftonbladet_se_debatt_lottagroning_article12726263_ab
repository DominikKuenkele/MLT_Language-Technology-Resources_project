#D IMM.

#T IMM.

Korkat att lagstifta mot utveckling.

#P IMM.

Maj Britt Theorin ville på 80-talet förbjuda parabolen därför att den skulle innebära att vi fick in så mycket skräp utifrån. Ines Uusman, kommunikationsminister i en S-regering, sa på sin tid att internet bara var en fluga som skulle gå över.

#P IMM.

Det är sådant vi kan skratta åt i dag, men skrattet fastnar ändå lätt i halsen när vi ser hur politiker och rättsväsende agerar i rättegången mot Pirate Bay. 2009 blir året då rättsväsendet understött av politikerna försökte lagstifta mot teknisk utveckling. Det är sannerligen korkat, men det förstår inte makten förrän om sisådär 20 år.

#P IMM.

Vi kan ju se tillbaka på industrins agerande genom åren, den är inte särskilt innovativ. Radion sågs som ett jättehot när den lanserades eftersom den stal musiken från skivbolagen. Filmindustrin motarbetade självklart videotekniken med argumentet att vi går i konkurs. Till och med biblioteken ifrågasattes när de bildades med motiveringen att de stjäl författares verk.

#P IMM.

Allt handlar om upphovsrätten. Hur många gånger ska en musiker, författare eller filmskapare få betalt för sitt arbete? Har de för alltid monopol eller ska yttrandefriheten gälla? Den nya tekniken kommer att tvinga fram förändringar. En ungdomsgeneration ser inte de stora problemen med nedladdning av filer utan bejakar tekniken och yttrandefriheten i stället för att tycka synd om industrin. En ungdomsgeneration som kräver och kommer att kräva att lagstiftningen legitimerar det samhälle vi lever i.

#P IMM.

Läs Lotta Grönings blogg.

#P IMM.

Lotta Gröning.

