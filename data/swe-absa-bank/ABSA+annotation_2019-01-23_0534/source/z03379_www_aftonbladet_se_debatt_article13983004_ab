#D IMM.

#T IMM.

Hushållen ska inte betala  frakt för elbolagens export.

#P IMM.

Sedan den första november är Sverige indelat i fyra elområden. Det innebär i korthet att elkostnaderna blir mycket högre i södra Sverige. Det här är ett beslut som påverkar såväl hushållens som företagens elkostnader, månad för månad, år för år. Det är alltså ett väldigt viktigt beslut med långtgående konsekvenser i vardagen. Det är mot denna bakgrund häpnadsväckande att regeringen lämnade över beslutet till myndigheten Svenska Kraftnät så sent som den första augusti i år för att slippa ta politiskt ansvar för de negativa konsekvenserna.

#P IMM.

Vad regeringen nu tänker göra för att alla elkonsumenter i Sverige ska behandlas lika när det gäller elpriser är höljt i dunkel. Eller är det kanske så att regeringen tycker att den situation som nu uppstått med högre elpriser är bra?.

#P IMM.

När norska och svenska elbolag sänder elen genom Sverige för att sälja till Tyskland, Danmark och Polen uppstår flaskhalsar i kraftnätet som dimensionerats för att försörja Sverige med el. Det här är ingen hemlighet utan något man kan följa på Svenska kraftnäts hemsida.

#P IMM.

När ingen eller liten export sker är prisskillnaderna mellan elområdena små eller inga alls. Det är när elbolagen börjar sälja el till andra länder som flaskhalsarna uppstår och ökar priset i södra Sverige. Det handlar om kostnadsökningar med flera tusen per år för hushållen och många miljoner mer i elkostnad för företag och kommuner.

#P IMM.

Markant höjda elpriser kommer att ha en negativ inverkan på företagsklimatet i södra Sverige. Det är inte en vild gissning att det i sin tur leder till att investeringar i produktion uteblir.

#P IMM.

Det är på sin plats att regeringen och ansvarig minister, Anna-Karin Hatt, redogör för hur man tänker agera.

#P IMM.

Även välfärden drabbas av de höjda elpriserna. Elräkningarna måste betalas och någonstans måste pengarna tas ifrån. Det är oklart om finansieringsprincipen, som går ut på att staten inte får införa nya obligatoriska uppgifter för kommuner och landsting utan att också höja statsbidraget, kommer att tillämpas för att kompensera våra sydliga kommuner för de ökade kostnaderna. Om så inte sker så innebär det att mångmiljon belopp måste tas från sjukvård, äldreomsorg och skola för att finansiera de ökade elkostnaderna i kommuner landsting och regioner. Eller menar regeringen att skatten skall höjas så vi får betala det hela två gånger?.

#P IMM.

Svenska Kraftnät har fått en investeringsram på 2,2 miljarder kronor för nätutbyggnaden för år 2010 godkänd av riksdagen. Dock visar årsredovisningen för år 2010 att Svenska Kraftnät använt knappt hälften av investeringspengarna som finns till förfogande. Det är mycket märkligt mot bakgrund att marknaden skapar el-brist i södra Sverige. Även om regeringen förfärligt gärna vill skylla på Svenska Kraftnät för bristerna i elnätet, går det inte att komma runt det faktum att det trots allt är regeringen som har ansvaret för att se till att beslut som riksdagen fattar ska följas. De 2,2 miljarder kronorna är öronmärkta pengar men används uppenbarligen inte.

#P IMM.

Införandet av elområden slår inte bara hårt mot hushåll och välfärd utan är också ett av de mest företagsfientliga beslut som regeringen hittills har tagit. Jag har inget emot att elbolag gör vinst på att exportera det el-överskott som Sverige faktiskt har, men något gick väldigt fel den 1 november när det infördes ett system som innebär att hushåll och företag i södra Sverige skall betala frakten för elbolagens el till Polen, Tyskland och Danmark.

#P IMM.

FAKTA.

#P IMM.

REN.

#P IMM.

Hans Hoff.

