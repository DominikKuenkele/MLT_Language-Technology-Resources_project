#D IMM.

#T IMM.

Anna Kinberg Batra: "Sluta titta i backspegeln!".

#P IMM.

Det kan väl knappast finnas någon som inte begriper att grunden till det kaos vi har i Sverige idag i mycket stor utsträckning är ett direkt arv från Fredrik Reinfeldts tid vid makten. Bortsett från invandringspolitiken är kaoset inom bland annat polisen, försvaret och sjukvården en konsekvens av Alliansens misslyckade inrikespolitik. Inte för att Socialdemokraterna hade gjort mycket bättre ifrån sig, men det blir lite märkligt när den så kallade "oppositionen" idag klagar över att den nuvarande regeringen inte snabbare löser de växande problem som Alliansen skapade under sin tid vid makten.

#P IMM.

När det kommer till invandringspolitiken var AKB djupt involverad i att öppna upp Sverige för den massiva invandring vi sett sedan 2011. De invandrings- och asylrekord vi sett har inte helt otippat resulterat i nya höjder för kostnader för försörjningsstöd, arbetslöshet bland utrikesfödda och kriminalitet. Nu när Moderaterna insett att de är kritiska till hur Sverige utvecklas, när det sitter en annan regering vid makten, kan det lätt framstå som lite inkonsekvent att de kritiserar en politik de själva har bedrivit under åtta år. Inte konstigt att Moderaterna inte vill dra upp sin tidigare historia alltför ofta, det kan ju få dem att framstå som hycklare, alternativt svagbegåvade. Om konsekvenstänkandet inte sträcker sig längre än till nästa mandatperiod kan regeringsdugligheten lätt ifrågasättas.

#P IMM.

Hur ska AKB få Moderaterna att sluta beklaga sig över Reinfeldt? Är inte det bästa bara att bita ihop och gå vidare, och inte låtsas om att ens tidigare handlingar har skapat en kaosartad framtid för Sverige? Är dagens moderater alltför fästa vid det förflutna och tidigare misstag?.

