#D IMM.

#T IMM.

Var det rätt eller fel   
att stänga Lundsberg?.

#P IMM.

Skolinspektionen meddelade igår att internatskolan Lundsberg stängs tillfälligt, efter att en nollning spårat ur. Skolans elever ska nu placeras i skolor på annat håll. Är det bra att Skolinspektionen tar till den starkaste åtgärden? Borde skolor oftare stängas vid missförhållanden? Eller blir det "kollektiv bestraffning", något som flera kritiker uttryckt? Läsarna debatterade här.

#P IMM.

12:59 Carina Stensson:Hej och välkommen till dagens läsardebatt. Ämnet engagerar och många har redan postat inlägg. Fortsätt gärna debatten och jag hoppas få med så många som möjligt.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

12:59 Mats Rosborg:I princip rätt eftersom någon förbättring från tidigare ej skett. Dåligt av skolans ledning. Kanske hade räckt med att relegera alla inblandade. Ej lätt för elever med utlandsbaserade föräldrar.

#P IMM.

12:59 Mattias:På 80-talet när jag gick det kommunala gymnasiet var det inte ovanligt med kränkande nollningar men jag förstod att elevråd och skolledning jobbade för att få bort de kränkande delarna. Det tog tid för det var kultur och tradition. Självaste "nollningen eller var det skall kallas behövs ibland enligt min åsikt, vi kallar det kanske teambuilding i vuxenvärlden.Men allt går att missbruka. Lundsbergs borde ha getts mer tid.

#P IMM.

13:00 Folke:Stäng inte skolan nu. Tänk på de justa eleverna,låt de få fortsätta denna termin ut. Eleverna måste få studiero. In med en ny och fast rektor. Framförallt ha inte för bråttom med besluten.

#P IMM.

13:01 Helena S:Det ligger väl helt i linje med det svenska socialistiska synsättet att stänga en privatskola. Kommunala skolor med missförhållanden skulle aldrig stängas på grund av att elever uppfört sig illa. Men i det här fallet måste givetvis samtliga bestraffas för att några omogna ungdomar gjort övertramp. Behåll skolan och stäng av de elever som missköter sig i stället!.

#P IMM.

13:02 Nils Nilsson:Klokt beslut stänga. Internat en omöjlig företeelse och förlegad. Konceptet att stänga in barn i internat under deras känsligaste år är klart motbjudande. Fungerar kanske för de starka, som sen kan ut i näringslivet med samma attityd och kanske bli framgångsrika (är det föräldrarnas mål kanske?). För svagare elever kan denna skolform vara trauma resten av livet.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

13:03 Anna:helt rätt att stänga, låt dom öppna som friskola med riksintag baserad på betyg istället för pengar. Då lär väl större delen av eleverna inte kunna vara kvar.  Vi är trötta på gräddfiler och människor som tror sig stå över lagen. Vill någon förälder bekosta det får dom väl betala kost och logi precis som vi andra får göra på riksintag på t ex idrottsgymnasium.. där intaget är baserat på talang!.

#P IMM.

13:03 Bertil:Självklart var det rätt att stänga skolan.Det borde nog ha gjorts  tidigare sedan man fått uppgifter om grava övergrepp på nya elever.

#P IMM.

13:04 Christoffer Geijer:Helt fel. Motsvarande händelser i en "vanlig" skola skulle aldrig ha föranlett så drastiska åtgärder. Beslutet slår fel.

#P IMM.

13:04 Maria:Det finns fler skolor än Lundsberg som skall stängas om likabehandlingsprincipen skall gälla. Hur många barn utsätts inte för våld eller hot om våld även på andra skolor runt om i landet - privata såväl som kommunala? Våld och hot skall inte tolereras, men jag anser att stängningen var förhastad. Det finns andra metoder att ta till för att stävja eventuella våldsyttringar bland elever på en skola. Jag hoppas att skolinspektionen drar tillbaka sitt beslut.

#P IMM.

13:07 carl-henrik bergström:Oerhört trist att en liten grupp   av eleverna går klart över gränsen av vad som är acceptabelt i en nollning.Detta får nu alla övriga elever och föräldrar lida av. Skicka hem dessa omogna pojkar och rektor. Tillsätt en seriös ledning med erfarenhet och intelligens som lägger ramarna för verksamheten och följer upp åtgärdena. Låt verksamheten fortsätta - detta kan vara läxan som alla väntat på under många år.

#P IMM.

13:08 loppan:Detta var väl bara toppen på Isberget, att kalla övergreppet för nollning var väl lite magstarkt, rena mobbing. Bra att man statuerar exempel och stänger av skolan. Denna typ av kamratuppfostran är förlegad, och borde förbjudits för länge sedan, Lundsberg är en liten klubb som borde komma ut i verkligheten.

#P IMM.

13:08 Carina Stensson:På Twitter pågår diskussionen om #lundsberg för fullt. Här kommer några av inläggen där.

#P IMM.

13:08 perheister (Twitter):Frågan är om de 8-9 strykjärnseleverna är polisanmälda och föremål för åtg av sociala myndigheter? http://t.co/tWks2mEuqZ.

#P IMM.

13:09 SilkkyM (Twitter):Det här med att rektorn på#lundsberg jagade ripa MÅSTE väl vara ett internat skämt interner emellan?.

#P IMM.

13:09 TotteLofstrom (Twitter):Diskussionerna kring den tillfälliga stängningen av Lundsberg lockar verkligen fram det sämsta hos människor.#svpol.

#P IMM.

13:09 TheaAndersson_ (Twitter):Det är inte den klassiska mobbare/mobboffersituationen på#Lundsberg. Det är inkompetent skolledning vs. otrygga barn.

#P IMM.

13:09 Inlindat (Twitter):...inväntar beskyllningarna på att det som händer på Lundsberg är mediernas fel. Snart kommer det!.

#P IMM.

13:10 Jonas Fridh:Att stänga Lundsberg är en felaktig kollektiv bestraffning. De elever som betett sig illa är redan hemskickade. Bara det är starkare medicin än de flesta kommunala skolor som dras med mobbningsproblem vidtar. Tror inte att de elever som går på skolan "lever i fruktan" och behöver "skyddas" på detta sätt.. Att bestraffa hela skolan är en kränkning av de elever som inte gjort något illa - bestraffningen är INTE i elevernas intresse, det är en maktdemonstration från skolinspektionens sida. Skamligt! / Jonas Fridh, lärare.

#P IMM.

13:11 Anders Gårdö:Driver du en verksamhet, av vilken typ det vara månde, måste du se till att följa samhällets värderingar och regler. Klarar du inte detta får det konsekvenser för verksamheten.

#P IMM.

13:12 SJ:Vill bara berätta hur det var att gå på Sigtunaskolan på 1970-talet. Internatskolan gillade att utsätta barn och ungdomar för kränkande behandling och pennalism, ju yngre desto mer skulle barnen kränkas, så var det på Sigtunaskolan. Internatskolan var full av pennalism och kränkande behandling, äldre elever kränkte yngre och allt detta visste Sigtunaskolans ledning. Husmor och husfar var med vid den s.k. invigningen nollningen (de satt på första parkett), då alla nya på internatskolan skulle göra kränkande saker inför samtliga på skolhemmet. Vuxna hade aldrig accepterat att bli behandlade på samma sätt. De vuxna på Sigtunaskolan brydde sig inte om att ungdomar och barn kränktes det ingick i internatskolans kultur.

#P IMM.

13:12 Peder Wall:Att stänga Lundsbergs skola är nödvändigt. En skola som inte hör hemma i dagens svenska skola.

#P IMM.

13:13 Faye:Skolan har fått många chanser att bättra sig och misslyckats. Den grova mobbning som verkar pågått där saknar motstycke. Att föräldrar "tar avstånd från" och "tycker det är tråkigt" vad som hänt då en elev blivit bränd med strykjärn är inte starkt nog, sorry det är ett tamt uttalande, och att de tror att sånt här "förekommer på alla skolor" visar hur gravt separerade från verkligheten de är. De borde vara rosenrasande på skolan som utsätter deras barn för den här typen av miljö, tycka det är totalt oacceptabelt och vara upprörda på Lundbergs ledning, inte skolinspektionen. Ja, mobbing förekommer, men den grad och grovhet som verkar förekomma på Lundsberg finns inte och absolut inte återkommande så som det är på Lundsberg! Sluta känna er som offer och öppna ögonen! Skolan har varit på tok för tam!.

#P IMM.

13:13 Harriet Norman Emilsson:Skolstyrelsen har gjort ett fruktansvärt misstag i att stänga skolan.  Det är horribelt att på så sätt avbryta undervisningen för samtliga elever som går på skolan.Skolan behövs för de elever som inte har sin familj i landet och vill tillägna sig svensk undervisning. Detta är fel sätt av Skolstyrelsen att visa sin makt. Relegera istället de elever som begått handlingen, då visar man klart vad som är fel.

#P IMM.

13:14 Mats Ferm:Ledning och styrelse är "indignerade" och känner sig "förföljda" över den granskning och kritik man utsatts för. Det svårt att förstå varför man är så indignerad. Hur kan denna hårdgranskning komma som en överraskning? Är det inte oerhört naivt att tro att just Lundsberg INTE skulle komma att nagelfaras in i minsta detalj efter de senaste årens skriverier?  Ledning och styrelse har helt och hållet misslyckats med att a) förklara för såväl anställda och elever vikten av dramatiska förändringar i attityd och beteende (varför skulle annars konstigheterna fortsätta under upptakten till läsåret 2013-14?) och b) förutse SI och mediers fokus på förhållandena på internatet.  Det som möjligen är något förvånande är att skolledning och styrelse varit så koordinerade i sin naivitet och att realism verkar varit sådan bristvara. Få andra i Sverige lär ha varit förvånade över SI beslut igår.

#P IMM.

13:15 Anna:Beslutet var helt korrekt och det var befriande att det äntligen tycks finnas åtminstone en beslutskompetent myndighet här i Sverige. Gång på gång har dessa trakasserier och utbredda pennalism fått fortgå i Lundsbergs förlegade och udda kultur. Det är tur för eleverna att någon till beslutsamt nu ingriper, men trist att höra allt detta gnäll från föräldrar som kunnat ingripa och ändra på kulturen där för länge, länge sedan.

#P IMM.

13:16 Olof:Rätt att stänga skolan. Ledningen har misslyckats med sin uppgift. Det är tråkigt att oskyldiga elever drabbas men det är ingen katastrof att byta skola. Det ska en vanlig elev klara.

#P IMM.

13:17 Johan B:Med samma logik bör ju hundratals "förortsskolor" stängas pga de återkommande övergreppen och, inte minst, de usla resultaten!  Övergrepp är alltid ett övergrepp och skall beivras men man får ha sinne för proportioner och vara helst konsekvent...  Otryggt skolmiljö är helt klart ett av de värsta problemen för lärandet!.

#P IMM.

13:17 Mia:Här fick alla avundsjuka sossar möjlighet att läxa upp överklassen in absurdum. Jag tycker att tillvägagångssättet bör polisanmälas, chocka barn föräldrar personal bara för att kunna sätta överklassen på plats. Vidrigt gjort.

#P IMM.

13:17 Dzemil Novalic:Det var inte fel, det var idiotisk att stänga skolan.

#P IMM.

13:18 Carina Stensson:Här kommer några twitterinlägg om Lundsberg:.

#P IMM.

13:18 AsaRufelt (Twitter):Lundsberg stängdes inte för att kollektivt bestraffa eleverna utan för att skolan inte kunde garantera deras säkerhet. Viktig skillnad kids!.

#P IMM.

13:18 carlmbergstrom (Twitter):@ironoden förnekar du att Lundsberg fått många varningar av Skolinsp? Alla dokument ligger på deras hemsida - väldigt tydlig läsning!.

#P IMM.

13:18 GustafssonSofia (Twitter):Ang#lundsberg , lite källkritik? Bara för att man sett Ondskan el läst Aftonblade vet man inte hur Lundsberg är. Det vet bara eleverna där.

#P IMM.

13:19 AnderssonUlla (Twitter):Företrädare för M pratar om klasshat ligger bakom stängningen av Lundsberg. Mmm undrar vilka som ger uttryck för det i sin politik...Mmmm.

#P IMM.

13:20 Ann Lidfeldt:Inkompetens finns i båda "lägren". Att stänga skolan  abrupt skapar problem för  eleverna, som nu är i ett chock tillstånd.  Styrelsen och rektorn avgår.  Det borde räcka till en början - för att ge eleverna andrum. Nu blir det en synnerligen hårdhänt, kollektiv bestraffning.

#P IMM.

13:20 Carl David Trozelli:Ett felaktigt beslut att stänga skolan. Skolinspektionen agerande vid besök på skolan har tidigare kritiserats och jag ifrågasätter Generaldirektörens objektivitet vad gäller Lundsberg. Det finns nu en mängd kommunala skolor som i konsekvensen namn bör stängas med omedelbar verkan.

#P IMM.

13:21 Roger:Självklart fel att stänga skolan. Min dotter gick på Sigtuna och det var nog det bästa som har hänt henne. Underbar skola som som borde stå som modell för hur en bra skola ska fungera. Probelemet är bara de skyhöga terminsavgifterna vi fick betala men vi la pengarna hellre där än på nya bilar. Angående statsbidragen så är det exakt samma som för vilken friskola som helst. Kost och logi får man själv stå för. Inget kommer att förändras om man gör det till en friskola då kost och logi fortfarande kvarstår. Sedan undrar man varför internatmodellen skulle vara en 1800-tals modell. Många här uttalar sig om dessa skolor utan att ha en aning om hur dessa fantastiska skolor fungerar.

#P IMM.

13:23 Agneta Aicardi:jag tycker att det är fel att stänga Lundsbergsskolan för det drabbar många oskyldiga. Skolinspektionen "slår ihjäl mygg med kanoner" - bättre hade varit att kräva en omedelbar åtgärdsplan för att hindra nollning att spåra ur.  Sverige är ett demokratiskt land och alla inriktningar på skola måste tillåtas :).

#P IMM.

13:23 KH Bergman:Skolinspektionens beslut är riktigt. Lundsberg är en otidsenlig skola med en otidsenlig och oacceptabel umgängeskultur.

#P IMM.

13:24 Mike Waxman:Jag blir förbannad! Jaghar själv sett detta med egna ögon på en internatskola,sammasom J Gillou skrev en bok om "Ondskan", och tycker det är typiskt ynkligt av dessa vuxna överklass människor att inte med ett enda ord tala om dom barn som drabbats både nu och tidigare. Man slätar över det och talar i "jag" form hela tiden men har 0 barn perspektiv i frågan. Helt rätt att stänga ett förlegat skolsystem som mer handlar om att bevara förtrycket av unga människor. Hoppas nu man stänger ner detta skräck kabinett för gott !.

#P IMM.

13:25 EVA:Hur skyddar man de som strykjärns- nollade? De riskerar att få leva med att ha förorsakat att skolan stängts ned och med sina kamraters besvikelse över en förstörd skolgång.

#P IMM.

13:27 Pettersson:Åtskilliga andra skolor har problem med extrem kriminalitet, gängbildning, terror och våld mot lärare och inte minst epidemin av skolbränder som är så extrem att det liknar inget i hela världen. Se artikel i Forskning & Framsteg om skolbränderna, vilkas kostnader överstiger totalsumman för dito bränder i USA.   Då orkar staten inte göra något.   Men vad gäller Lundsberg då j*vlar blir det full rulle av oklar anledning.   Förmodligen ressentiment.

#P IMM.

13:29 Ola Hakefelt:Alltså, jag anser att riksinternaten är en förlegad skolform som är avsedd att klass-uppfostran, alltså att uppfostra människor in i ett visst klasstänk, att göra den till goda medlemmar av överklassen och inpränta ett synsätt där man ser sig som förmer än det övriga samhället. Men med dagens friskolesystem kan de förmodligen inte förbjudas. Vi kan ju uppenbarligen inte ens förbjuda religiösa friskolor, vilket man också borde göra. Däremot får riksinternaten idag statsbidrag, och detta borde dras in omedelbart. Varför ska vi subventionera skolor som lär människor med pengar att de är mer värda än kreti och pleti?  Vad gäller stängningen borde väl SKOLLEDNINGEN kritiseras, inte skolinspektionen. Lundsberg har granskats och fått varning efter varning med något eller några års mellanrum. Senast polisanmäldes skolan i december 2011. Uppenbarligen har skolledningen ignorerat detta och kallt räknat med att skolinspektionen aldrig skulle våga gå så långt som att stänga skolan. Vems fel är det då att skolan stängs? Enligt Stefan Kristoffersen, som var rektor för Lundsberg i 2,5 år, ville skolledningen inte göra något åt missförhållandena på skolan: "– Styrelsen sa på sittande möte att de vill ha det som det alltid har varit. Då sa jag upp mig." Så vem bär skulden? Skolinspektionen eller skolledningen?  .http://www.bt.se/nyheter/ulricehamn/ex-rektor-fran-ulricehamn-lattad(3914609).gm.

#P IMM.

13:31 Lennart Johansson:Eftersom skolledningen inte var kompetent att hantera mobbningen, så var det rätt att stänga skolan.

#P IMM.

13:31 Magnus:Det sker övergrepp på många skolor varje dag. Dokumenterade, polisanmälda osv. Men varför har inte Skolinspektionen stängt dessa skolor? Är det för att de är kommunala!.

#P IMM.

13:32 Olle:Självklart inte bra att misshandel förekommit, men att stänga hela skolan tycker jag är att gå för långt. Jag tänker på alla oskyldiga elever som nu drabbas. Stänga en hel skola kan man väl göra om undervisningen varit undermålig, men så är ju knappast fallet här.   Skolinspektionens presskonferens kändes som ett mediajippo. Man tar chansen att i direktsändning göra sig av med något som känns gammalt och obekvämt. Det luktar en del politik i detta.

#P IMM.

13:32 Carina Stensson:Här finns en lista på alla internatskolor som finns i Sverige, för den som vill ha koll: gymnasieguiden.

#P IMM.

13:34 Jakob Morgan Wall-Enberg:Bästa elever och föräldrar till elever vid Lundsberg: Rikta Er ilska mot de som försatt Er i den här situationen: Inkompetent ledning och en förlamad styrelse, som inte förmått ta tag i den utomordentligt allvarliga mobbning som fått pågå år efter år vid skolan.

#P IMM.

13:35 Birgitta Kjellin:Förstår inte varför skolan stängs, rektorn som ytterst ansvarig har ju fått "sparken" - de skyldiga ungarna skickats hem. Varför då stänga hela skolan? De övriga är väl oskyldiga får vi väl anta. På sin höjd kanske skolministern också borde få ansluta sig till diplomatkåren.

#P IMM.

13:36 Per:En helt oacceptabel åtgärd att stänga skolan! Man stänger inte ner ett helt företag pga att det finns en klick anställda som inte kan skilja på rätt och fel. Nedstängningen är ett svek mot elever, lärare och föräldrar. Rätt åtgärd hade varit att satt skolan under observation eller förvaltning.

#P IMM.

13:37 Jan-Olov:Det verkar finnas eb grupp människor som tycker skolor av typen Lundsberg ska finnas kvar. Låt dessa ha kvar sin skola om de kan betala för den själva. Jag tycker inte att skattebetalarnas pengar ska gå till skolor som mer eller mindre direkt understöder pennalism och översitteri. Ge gärna Lundsberg tillstånd till fortsatt verksamhet, men stryp statsbidraget!.

#P IMM.

13:37 DocentVital:Övergrepp och kränkningar förekommer alldeles säkert på väldigt många skolor runt om i Sverige, men problemet med Lundsberg, som gör det så speciellt, är att övergreppen är direkt sanktionerade av ledningen. Säkert kan stökiga underklasskolors ledning skyllas för kriminell nonchalans, men de har trots allt skrivit på att de försökt följa skollagen.

#P IMM.

13:39 Sofia D.:Mobbning är helt oacceptabelt. Om det pågår år efter år utan att det åtgärdas så är det något galet med systemet. Man kan inte stå vid sidan av och titta på, det är att avvika från det ansvar staten, samhället, du och jag, har. Korrekt beslut av skolinspektionen. Tack skolinspektuonen för att ni står upp mot våld, hot och trakasserier. Tack för att Ni belyser det ansvar vuxna borde ha tagit för länge sedan.

#P IMM.

13:40 mats ranow:media och si driver en hetsjakt på lundsberg och borde skämmas.det finns mycket allvarligare problem i den svenska skolan som man är för inkompetenta eller fega för att ta upp.

#P IMM.

13:42 Faye:"Det sker övergrepp på många skolor varje dag. " - Säg gärna vilken annan skola där barnen, efter upprepade varningar mot skolan i fråga att agera mot strukturell mobbning från SI, blivit brända med strykjärn?.

#P IMM.

13:42 David:Problemet med Lundsberg är AVUNDSJUKA. Lundsberg är en skola där eleverna preseterar på topp, trivs i och erbjuder möjligheter som andra skolor inte har.

#P IMM.

13:43 Henrik:Otäcka översittartyper finns alltid närvarande....det kunde ha räckt med att plocka bort dem,dvs relegering kort o gott.

#P IMM.

13:44 Sture Löfberg:Naturligtvis är det rätt att stänga skolan för att på ett drastiskt sätt visa att den idiotiska företeelsen med nollningar inte skall få förekomma.

#P IMM.

13:44 Leif-Olof Alfredson:Skolan borde avskaffas på sikt.  Direkta åtgärder skulle varit att entlediga rektor och övrig skolledning. Med gårdagens beslut bestraffar man eleverna.

#P IMM.

13:45 Bjorn57:Det finns alldeles för många tyckare som baserar sin mening på mediabilden eller på hur det var för några år sedan. Att direkt sätta så många elever på gatan är dock en oproportionell åtgärd. Skolinspektionen har inte handlat med dessa ungdomars bästa för ögonen.

#P IMM.

13:46 Jess:Tyvärr känns det som att man tycker att eftersom det är "överklassungdommar" så behöver man inte ta så stor hänsyn till dem och att de ungefär "skall tåla detta". Jag tror aldrig detta hade fått ske om det handlat om en skola där föräldrarna inte hade stora bankkonton.

#P IMM.

13:48 Patrick:För föräldrar som arbetar umolands kan en internatskola vara det bästa alternativet för elever i viss ålder..   Alla beslut borde tas med barnens bästa för ögonen och då är SI agerande obegripligt tycker jag.

#P IMM.

13:48 Frans:Vad är syftet med att debattera om det är rätt eller fel att stänga Lundsberg? Vad åstadskoms med en sådan teoretisk fråga, i synnerhet när beslutet redan har tagits?Carina Stensson:Svar Direkt från Brännpunkt: Även om beslutet är fattat, innebär det inte att diskussionen därmed är avslutad. Det tycker jag är tydligt med tanke på den läsardebatt som pågår här. Beslutet är oväntat och självklart värt att diskutera som vi ser det.

#P IMM.

13:50 Frederik Treschow:Skolledningen har avskedats. Förövarna har skickats hem och kan förvänta sig åtal. Varför straffa de övriga knappt 200 eleverna, och de ca 70-80 anställda som nu riskerar att förlora sina (glesbygds)jobb? Det är något som är fel i medias rapportering och SIs bild av skolan, när de 200 som nu tvingas lämna skolan, gör det med rödgråtna ögon, förtvivlade över att inte kunna fortsätta på skolan. Ni som tror att SI har gjort dem en tjänst - ni har fel.

#P IMM.

13:51 Roland Söderlind:Lundsberg har haft många chanser därför var det rätt att stänga. Men anmälningar till Skolinspektionen skulle tas mycket mer på allvar och uppföljningen vid t.ex. anmälningar om mobbing skulle vara mycket mer rigorös.

#P IMM.

13:52 Maria:Motiveringen till att Lundsberg tillfälligt stängts är inte att den är "otidsenlig" eller att den representerar en förlegad skolform, att den har ett internat eller att den är en skola för överklassen. En sådan diskussion har snarare att göra med friskolornas/privaskolornas vara kontra de kommunala. I dag gäller frågan om det är rätt att stänga Lundsberg pga en "nollning" där misshandel enligt anmälan förekommit och där misstänkta elever redan stängts av. Många verkar upprörda över att Lundsberg är en överklassens skola, men det är inte därför den nu stängts.

#P IMM.

13:54 J:Eleverna sätts ju inte på gatan. De fortstätter sin skolgång i en annan skola. Jag tror inte vi ska vara oroliga för dem. Det fixar sig.

#P IMM.

13:55 Frederik Treschow:@Frans och @Carina Stenson: Det beslutet som har fattats är ett tillfälligt verksamhetsförbud förenat med ett föreläggande om att inom viss tid redogöra för åtgärder som visar att man kan skapa en trygg miljö. Beslutet är således inte ett definitivt beslut om stängning.

#P IMM.

13:56 Carina Stensson:Just nu är det väldigt många som postar inlägg. Vi har inte möjlighet att få med alla, men vi fortsätter ett tag till!.

#P IMM.

13:56 Gustav:Kollektiv bestraffning av detta slag strider mot all civiliserad rättsuppfattning. Självklart skulle de skyldiga eleverna omedelbart avstängts. Men att kollektivt bestraffa alla oskyldiga elever är orättfärdigt, hänsynslöst och populistiskt. Skolinspektionen har uppenbart påverkats av massmedias enorma tryck.

#P IMM.

13:57 Gustaf:Lustigt att de som försvarar skolans totala brist på självinsikt menar att 200 elever ställs på "gatan"? Är dessa så socialt missanpassade att de inte klarar av att gå i en vanlig skola? Argmentet att föräldrarna jobbar utomlands håller på max 10 elever av dessa 200.  Det är väl snarare positivt att dessa 200 elever kommer ut lite tidigare i verkligheten och inte tror att pennalism är ok.

#P IMM.

14:00 Per:Skolinspektionen har använt de verktyg de har till sitt förfogande. Tidigare tillsynsärende har visat sig verkningslöst och styrelse och skolledning har fram till dess att SI utdelade verksamhetsförbud bagatelliserat händelsen. SI har inte mandat att avsätta varken rektor eller  styrelse.

#P IMM.

14:00 Anders:Det blir fullt upp för Skolinspektionen nu eftersom det är i högsta grad logiskt att de också tar tag i alla andra skolor där liknande eller värre problem finns med kränkande mobbing. Annars uppstår gärna frågan om det varit något annat skäl bakom det drastiska ingripandet mot Lundsberg som ju faktiskt är en kollektiv bestraffning.

#P IMM.

14:01 Hanns von Hofer:Fråga: Beslutet om tillfällig stängning kan överklagas till förvaltningsrätten. Planeras ett överklagande av skolledningen? Ett överklagande skulle ev. också kunna innebära att få stängningen uppskjuten. Beslutet om stängning är en typisk fråga för jurister:  Är stängningen en proportionell åtgärd?.

#P IMM.

14:02 Carina Stensson:Brännpunkt Direkt är över för den här gången. Många har postat inlägg. Att alla inte har kommit med beror på att vi inte har tid/möjlighet att få ut alla, och ibland också för att de har liknat tidigare inlägg. Men vi fortsätter att debattera dagsaktuella frågor här på Brännpunkt. Vill du veta vilka? Följ oss på Twitter, Facebook och www.svd.se/opinion.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

