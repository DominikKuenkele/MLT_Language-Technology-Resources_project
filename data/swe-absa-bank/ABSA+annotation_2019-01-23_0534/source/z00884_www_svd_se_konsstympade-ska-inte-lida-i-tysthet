#D IMM.

#T IMM.

Könsstympade ska   
inte lida i tysthet.

#P IMM.

Det finns ett förebyggande syfte med att få fler att söka vård för sina skador.Bayan Nasih och Khadra Seerar.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Idag, den 6 februari, är det FN:s internationella dag för nolltolerans mot könsstympning av flickor. Dagen uppmärksammas i många delar av världen vilket lyfter upp både framgångar och kvarstående hinder i arbetet mot det här övergreppet.

#P IMM.

Att vi i Sverige uppmärksammar denna dag är fortfarande inte självklart. Både föregående och nuvarande regering har haft nationella såväl som internationella ambitioner att föra en politik som driver på arbetet mot könsstympning. Trots detta är det är få som känner till denna dag och det gäller även svenska flickor med ursprung i länder där könsstympning är vanligt.

#P IMM.

1982 blev Sverige det första land i Europa att förbjuda könsstympning vilket har gett ett gott skydd för många barn som annars hade löpt risk att utsättas för övergreppet. Av förklarliga skäl har lagen haft en betydligt mindre effekt på blivande svenska medborgare. De flesta av oss som utsatts för könsstympning blev det som små barn och före ankomsten till Sverige. Vid flykt till ett sexualliberalt land som Sverige kan det av förövarna uppfattas som särskilt viktigt att få ingreppet utfört före invandring, även om barnen är små. Det är därför viktigt att fundera över vad vi kan göra för de som redan utsatts och hur vi kan minska risken att utsättas före invandring till Sverige. Vi ska naturligtvis inte heller glömma att det trots gällande lagstiftning kan finnas flickor i Sverige som är i riskzonen.

#P IMM.

Länsstyrelsen Östergötland fick av föregående regering i uppdrag att, ur ett barn- och ungdomsperspektiv, undersöka hur arbetet mot könsstympning ser ut i Sverige. Till uppdraget hör att ta fram förslag på åtgärder som ska presenteras under våren. Parallellt har även socialstyrelsen har fått i uppdrag att vidta kompetenshöjande åtgärder för hälso- och sjukvården. Det är inte en dag för tidigt.

#P IMM.

I Sverige bor tusentals könsstympade unga kvinnor med både fysiska och psykiska men orsakade av könsstympning. Idag finns möjlighet att kirurgiskt rekonstruera de delar av könsorganet som skurits bort. Om det var självklart för alla könsstympade kvinnor att söka vård, och få sina underliv återställda, skulle förövarnas incitament att genomföra stympningar före invandring sannolikt minska. Med andra ord finns ett förebyggande syfte med att få fler att söka vård för sina skador.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Tyvärr är det är fortfarande alldeles för få som söker hjälp. En del av detta föranleds av att många vuxna som träffar flickor utsatta för det här övergreppet finner ämnet känsligt, bland annat eftersom det anses stigmatisera vissa grupper. Vi vill därför uppmana till en öppnare diskussion om könsstympning och förskjuta diskussionen till ett barn- och ungdomsperspektiv. Ett barnperspektiv på frågan innebär att aldrig acceptera att det finns svenska flickor på våra skolgårdar som lider i tysthet i sviterna av könsstympning. Att arbeta för att hindra eller lindra skadorna efter ett brutalt övergrepp mot barn bör inte betraktas som varken stigmatiserande eller kränkande.

#P IMM.

**Genom öppenhet och adekvat **vård har vi stora möjligheter att hjälpa dem som redan drabbats och därigenom förebygga förekomsten bland nya medborgare i framtiden. Låt denna dag inspirera oss och stärka kampen mot könsstympning.

#P IMM.

BAYAN NASIH.

#P IMM.

KHADRA SEERAR.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

