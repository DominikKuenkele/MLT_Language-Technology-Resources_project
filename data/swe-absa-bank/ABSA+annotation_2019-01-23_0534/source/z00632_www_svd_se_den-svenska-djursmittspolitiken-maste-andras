#D IMM.

#T IMM.

Den svenska djursmittspolitiken måste ändras.

#P IMM.

Svenska Dagbladet har i ett antal artiklar behandlat den allvarliga smittsamma sjukdomen Ehec. Som redovisas i artiklarna är smittämnet sannolikt mer utbrett i svenska nötdjursbesättningar än i många andra EU-länder. Detta förhållande har varit känt sedan länge vilket bland annat redovisas i utredningen Folkhälsa – Djurhälsa, Ny ansvarsfördelning mellan stat och näring (SOU 2010:106).

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Utredningen har kritiserats i samband med artikelserien, nu senast på Brännpunkt måndagen den 25 juli. Utredningen har remissbehandlats och det är ingen tvekan om att i princip alla så kallade tunga remissinsatser är kritiska till utredningens slutsatser. Sammantaget anser dessa remissinstanser liksom författarna till artikeln att allt är bra som det är, att Sverige har det bästa djurhälsoläget i EU att och inga ändringar behövs.

#P IMM.

Problemet är bara att den svenska djursmittspolitiken måste ändras. Sverige tillämpar sedan länge karantän och provtagning av alla livsmedelsproducerande djur från andra EU-länder vid gränsen, vilket i praktiken innebär att det knappast förekommer import av levande djur. Som utredningen visar är detta i strid med EU:s regelverk och måste upphöra. Detta har också slagits fast i svensk domstol. EU-kommissionen har hotat med att inleda en rättslig process. En sådan process har Sverige inga möjligheter att vinna och förutom att det kan bli fråga om skadestånd, kommer den att skada Sveriges trovärdighet inom EU. Som utredare har jag haft tydliga direktiv; utredningens förslag ska säkerställa ett korrekt genomförande av EU:s lagstiftning.

#P IMM.

Avvecklingen av karantänsbestämmelserna ökar risken för att djursmittor kommer in i landet. Ska vi bibehålla en god djurhälsa så måste andra åtgärder vidtas. Det är det problemet som utredningen försöker lösa. Den lösning som utredningen föreslår innebär stora förändringar i den svenska djursmittspolitiken och många intressen kan känna sig hotade. Några andra förslag till lösning har emellertid inte redovisats vare sig av berörda myndigheter eller i debattinlägg. Att förneka att problemet finns är att äventyra både djurhälsa och folkhälsa.

#P IMM.

CHRISTER WRETBORN.

#P IMM.

Utredare.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

