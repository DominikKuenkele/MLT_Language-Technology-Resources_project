#D IMM.

#T IMM.

Ett tecken på bristande integration.

#P IMM.

Ur den sorg, vrede och bestörtning som vi alla känner över mordet på Fadime har en rad frågor om integrationen i Sverige väckts. Jag har mött frågor som: Får man inte lära sig svenska regler och normer när man kommer till Sverige? Kan man inte inskränka rättigheter för invandrare som inte ställer sig bakom synen på jämställdhet och kvinnors rättigheter?.

#P IMM.

Låt mig först säga: Det finns inte några som helst ursäkter för mord eller andra brott. Inga motiv med hänvisningar till religion, värderingar eller kultur förändrar situationen. Här är och måste samhället vara tydligt.

#P IMM.

Flera debattörer har de senaste dagarna ansett att förbättrad information är en väg för att förändra attityder. Men det är sällan som bristande kunskaper om lagen ger upphov till brott. Det är inte heller genom ökad information från myndigheter som Integrationsverket som man når grundläggande värderingsförändringar. Om det vore så lätt skulle vi i samhället för länge sedan informerat bort olika former av brott.

#P IMM.

Det är genom möten och utbyte mellan människor som individer utvecklar och förändrar sina attityder och värderingar. Motsatsen: isolering och segregation, riskerar att främja och utveckla värderingar som ger upphov till kontroll, maktmissbruk och förtryck. Fadimes öde var ett tecken på bristande integration.

#P IMM.

Fadime visste detta.  citerade i går det anförande som hon höll på seminariet i Gamla Riksdagshuset i november förra året. Hon sade: ”Detta kunde ha förhindrats. Hade samhället tagit sitt ansvar och integrerat min familj i det svenska samhället hade det kunnat hindras.”.

#P IMM.

Integrationspolitiken handlar om att öppna dörrarna till svenskt samhällsliv inom en rad olika områden. Men de som invandrat under de senaste decennierna har ofta mött stängda dörrar. Resultatet är en maktlöshet som präglar hela familjens liv. Här finns myllan för att förlegade värderingar ska kunna gro och leva vidare.

#P IMM.

Att verka för mångfald på arbetsplatser, i bostadsområden, föreningar och skolan är också att arbeta för flickor som befinner sig i utsatta situationer. Men att verka för delaktighet räcker inte. Inte heller räcker en aldrig väl så fungerande integrationspolitik. Vi måste erkänna att många flickor med utländsk bakgrund lever i en familjesituation som skiljer sig från den svenska. Lagstiftningen måste ständigt ses över och vi måste bygga upp ett stöd som är direkt anpassat för att stödja flickorna.

#P IMM.

Här kan vi inte svika. Integrationspolitiken och Integrationsverket har sin del i ansvaret. På det lokala planet har exempelvis skolan och socialtjänsten ett stort ansvar. Uppdragen för en del myndigheter kan behöva förnyas och förtydligas.

#P IMM.

Integrationsverket kommer att fördela två miljoner kronor för projektstöd till föreningar och organisationer – till ett förebyggande arbete för flickor i utsatta situationer.

#P IMM.

Vi gynnar inte någon om vi rusar i väg och inskränker demokratins fri- och rättigheter. Tvärtom är det genom att slå vakt om rättigheterna som vi både kan stödja tjejerna och minska – inte öka – klyftorna mellan olika människor i vårt land. Det ska vi göra.

#P IMM.

Andreas Carlgren (Generaldirektör Integrationsverket).

