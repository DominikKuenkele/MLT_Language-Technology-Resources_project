#D IMM.

#T IMM.

Att bli av med dem för gott,  är det vad du vill, Dan Eliasson?

#P IMM.

Norges utrikesminister råkar ut för ett attentat på sitt hotell i centrum av Afghanistans huvudstad Kabul. Vid attentatet dödas en norsk journalist och flera andra människor skadas. Detta i en stad som av våra invandrarmyndigheter betraktas som säker.

#P IMM.

Samtidigt som detta händer fattar Migrationsverket beslut om att avvisa ett dussin afghaner till Kabul. En av dem som häromdagen intervjuades i Dagens eko förklarade att han inte hade några möjligheter att klara sig i Kabul. Han kommer från landets södra del medan Kabul ligger i norr, han har inga kontakter i staden och förmodligen inte heller några möjligheter att ta sig därifrån. I bästa fall kan han och de andra afghanerna som förpassas dit försöka dra sig fram som tiggare tillsammans med tusentals andra interna flyktingar.

#P IMM.

Det troliga är att han, eftersom han kommer med flygplan från Sverige, tas emot redan på flygplatsen av myndigheterna, amerikanska agenter eller av någon av motståndsgrupperna och antingen fraktas till Baghrambasen – det lokala Guantanamo – eller avrättas.

#P IMM.

En ung eritrean sattes på flygplanet till Eritrea med poliseskort men satte sig naturligt nog till våldsamt motvärn – våldsamt motstånd som den juridiska termen lyder – och lyckades på det sättet fördröja avfärden. Nästa gång drogas han väl till medgörlighet. Denna förpassning sker trots att Amnesty International har sagt att ingen bör förpassas till Eritrea och trots vädjanden från FN:s flyktingkommission.

#P IMM.

De ursäkter som invandrarmyndigheterna har för att genomföra förpassningar av den här typen är både krystade och löjliga. ”Situationen i Kabul är tillfredsställande.” ”Det råder ingen öppen väpnad konflikt i området.” ”Vi har fått andra upplysningar än Amnesty International”, och så vidare.

#P IMM.

Alla, och framför allt de som uttalar detta, vet att det är rena lögner. Vore det då inte dags att börja tala klarspråk, att säga som det är? Varför säger inte generaldirektör Dan Eliasson: Vi vill inte ha några fattiglappar från tredje världen här. Vi tänker förpassa så många vi kan härifrån, speciellt sådana som kommer från länder där ingen går säker. Då blir vi av med dem för gott. Det skulle inte låta så trevligt, men det vore i alla fall ärligt, eftersom det uppenbarligen är just detta som den svenska förpassningspolitiken går ut på.

#P IMM.

Hans O Sjöström.

#P IMM.

författare och översättare.

