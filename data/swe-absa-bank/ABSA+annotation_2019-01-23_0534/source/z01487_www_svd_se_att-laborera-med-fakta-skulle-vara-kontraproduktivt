#D IMM.

#T IMM.

Att laborera med fakta skulle vara kontraproduktivt.

#P IMM.

Ekonomifaktas uppdrag är att tillhandahålla tillförlitlig information, och våra källor utgörs av offentlig inhemsk och internationell statistik. Det skriver Fredrik Larsson, tf chef för Ekonomifakta som svar på Grön Ungdoms artikel.

#P IMM.

Anders Schröder från Grön Ungdom anklagar på SvD Brännpunkt (28/10) Ekonomifakta för att redovisa falska uppgifter och hänvisar till en artikel vi publicerade i november i fjol. I artikeln påvisar vi att det går att förena ekonomisk tillväxt med minskade utsläpp och tar Sverige som exempel.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Mellan 1993 och 2008 ökade vår bruttonationalprodukt, BNP, med närmare 60 procent. Under samma period har utsläppen av växthusgaser minskat med 12 procent. Att ekonomisk tillväxt per automatik skulle innebära att utsläppen ökar stämmer alltså inte. Detta konstaterar även Naturvårdsverket på sin hemsida: "Sverige hör till de länder som kan visa att sambandet kan brytas.".

#P IMM.

Vill man gå längre tillbaka i tiden är tillgången på statistik sämre. Det gjorde att vi i artikeln hänvisade till en rapport skriven av Richard Almgren på uppdrag av Svenskt Näringsliv. Almgrens rapport bygger på en bearbetning av offentlig statistik och påvisar att en viktig förklaring till att utsläppsstatistiken pekar nedåt från 1970-talet ligger i att vi har lyckats minska vårt oljeberoende. Detta går tydligt att avläsa i Energimyndighetens statistik.

#P IMM.

Schröder tar även upp att man inte enbart bör se till hur mycket som produceras i Sverige, utan även ta hänsyn till att Sverige importerar varor som orsakar utsläpp i andra länder. Det är helt riktigt. När svenskar köper hemelektronik tillverkad i Kina syns utsläppen från produktionen inte i de svenska siffrorna utan i de kinesiska. Likaledes registreras utsläppen som svenska när omvärlden köper svenska produkter.

#P IMM.

Två saker kan sägas om detta: För det första håller svensk industriproduktion en hög miljöstandard. Att produktion sker i Sverige istället för utomlands är alltså positivt ur miljöhänsyn. Det andra är att vi exporterar mer än vi importerar – vi producerar mer än vad vi konsumerar. Detta är inget nytt fenomen, utan har varit ett faktum ända sedan tidigt 1980-tal.

#P IMM.

Ekonomifaktas uppdrag är att tillhandahålla tillförlitlig information, och våra källor utgörs av offentlig inhemsk och internationell statistik. Att laborera med fakta skulle vara direkt kontraproduktivt för vårt uppdrag.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

FREDRIK LARSSON.

#P IMM.

tf chef, Ekonomifakta.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

