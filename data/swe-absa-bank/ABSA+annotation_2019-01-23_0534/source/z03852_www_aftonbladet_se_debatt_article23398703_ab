#D IMM.

#T IMM.

Alla åsikter får plats  – så länge de är PK.

#P IMM.

Hallå Bokmässan! Jag skriver här, eftersom det är svårt att nå er. Efter beslutet att porta en främlingsfientlig tidskrift från Bokmässan har ni varit svåra att nå. Det påstår dels mina kollegor och när jag själv hörde av mig hänvisade ni till ett uttalande ni ska göra i veckan – kanske senare idag. Ok.

#P IMM.

Men tills dess skriver jag här.

#P IMM.

För jag fattar inte.

#P IMM.

Vad sysslar ni med?.

#P IMM.

Ni hade ju ett så bra tema, yttrandefrihet. Både som en hyllning till tryckfrihetsförordningens 250 år och kanske också som kompensation för att ni förra året valde Ungern som temaland – ett land särskilt känt som ett av Europas sämsta när det gäller fri kultur och åsikt.

#P IMM.

Så ni måste ju varit beredda, förstått att folk skulle ta er på orden? Att främlingsfientliga tidskrifter, med rötter i nazism, skulle se sin chans, göra insamlingar och finansiera monteravgiften för att kunna testa yttrandefrihetens gränser i det finaste av kulturrum.

#P IMM.

Visst måste ni talat om denna risk och hur ni skulle agera då?.

#P IMM.

Jag tolkar som att ni hade gjort det. Ni har ju tidigare tillåtit både Leninkramare och konspirationsstollar som utställare. Och att döma av era tidiga reaktioner gick allt enligt plan. Någon ifrågasatte varför pronazistiska tidningar fick ställa ut och ni tyckte det var självklart – de får ju till och med presstöd!.

#P IMM.

Men över en natt hände något. ”Många samtal” fick er att tänka om och beslutet kändes inte längre “rätt i magen”, påstod ni i intervjuer. Priset för den öppnade yttrandefrihetsdörren var inte längre värt att betala.

#P IMM.

Förstod ni då vad ni gjort? Förstår ni nu? Genom att inte stå fast vid ert beslut har ni gjort er själva till ett nyckelbevis i de främlingsfientligas idé om “politisk korrekthet”.

#P IMM.

Ni är kronvittnet för konspirationen att etablissemanget censurerar och vägrar oliktänkande. Det spelar ingen roll att de har fel, att yttrandefriheten inte är hotad av en mässarrangörs redaktionella beslut om monterplats. Den symboliska kraften är starkare: Alla åsikter får plats – så länge de är politiskt korrekta.

#P IMM.

Var det inte detta ni ville undvika? Tänk om ni bara hållt en linje. Tagit besökarnas och utställarnas besvikelse, gjort saken till ett exempel på hur långtgående yttrandefriheten är och låtit kulturdebatten brinna i spalterna.

#P IMM.

Ni kunde ju utnyttja uppmärksamheten, och påpekat värdet i att en mässa full av intellektuella nu skulle kunna möta främlingsfientliga under lugna former. Ni hade till och med kunnat komma undan med en helt motsatt hållning. Välja tema yttrandefrihet, men tydliggöra ert redaktörskap: Bara organisationer som ställer upp på mässans grundläggande människosyn välkomnas.

#P IMM.

Det hade varit en smal sak att försvara. Ni är ju en mässa, inte en myndighet!.

#P IMM.

Vad ni än hade valt hade det varit ok – om ni bara hade hållt fast vid det.

#P IMM.

Nu blev det inte så och jag hoppas ni förstår vad ni gjort. Medan ni ryggdunkas av förlag och stamgäster står nazisterna utanför i kylan. Med ett förråd av nya, värmande offerkoftor. Som ni har stickat till dem.

#P IMM.

Emanuel Karlsten, programledare, fristående journalist och rådgivare.

#P IMM.

Texten har tidigare publicerats på debattörens blogg.

#P IMM.

Häng med i debatten och kommentera artikeln – följ  Debatt på Facebook.

