#D IMM.

#T IMM.

Svårare för utrikes födda att starta eget.

#P IMM.

Politiker pekar ofta på att ökat företagande bland utrikes födda ska minska arbetslösheten. Men ett hinder för detta är att en enkät bland företagare visar att över 20 procent av dem som är födda i länder utanför Europa upplever sig ha blivit diskriminerade vid kontakter med banker. Det skriver Lina Aldén och Mats Hammarstedt, nationalekonomer vid Linnéuniversitetet i Växjö.

#P IMM.

Våra resultat sätter fokus på en problematik som är central för hela integrationen av utrikes födda i Sverige.Lina Aldén och Mats Hammarstedt.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Andelen företagare bland människor med utländsk bakgrund har ökat i Sverige under senare årtionden. Framför allt har ett stort antal företag startats av personer födda i länder utanför Europa. Från politiskt håll har ofta förhoppningar satts till att ett ökat företagande bland utrikes födda ska leda till att arbetslösheten bland utrikes födda minskar. Detta dels genom att de utrikes födda startar egna företag istället för att vara arbetslösa, men också genom att utrikes födda anställs i företag startade av utrikes födda.

#P IMM.

Personer som startar företag behöver tillgång till finansiellt kapital. Tillgången till finansiellt kapital påverkar även företagets möjligheter att överleva på längre sikt. Från tidigare forskning vet vi att personer födda i länder utanför Europa oftare än andra upphör med sitt företagande. Vi vet också att diskriminering mot personer födda i länder utanför Europa förekommer på arbets- och bostadsmarknaden. Vi vet däremot väldigt lite om förekomsten av diskriminering av utrikes födda företagare som söker efter finansiellt kapital i banker.

#P IMM.

Vid Linnéuniversitetet i Växjö genomförde vi under 2013 en enkätundersökning riktad till utrikes födda företagare som var aktiva inom handels- och servicesektorn. Enkäten riktade sig till närmare 8000 företagare vilka drev sina företag som enskild näringsverksamhet. Med hjälp av enkäten fick vi information om i vilken utsträckning de utrikes födda företagarna upplevde sig diskriminerade av banker, i vilken utsträckning de fick avslag på sina låneansökningar och vilken ränta de fick betala på de banklån som de fick beviljade.

#P IMM.

Resultaten från undersökningen ligger i linje med vad som framkommit i tidigare forskning om utrikes födda på arbets- och bostadsmarknaden i Sverige. Små skillnader kunde konstateras mellan infödda företagare och företagare födda i europeiska länder. Företagare från länder utanför Europa upplevde däremot i högre grad än andra att de blivit diskriminerade av banker under de senaste tre åren.

#P IMM.

Över 20 procent av företagarna födda i länder utanför Europa upplevde att de blivit diskriminerade vid bankkontakter. De upplevde också att detta var ett hinder för ett framgångsrikt företagande. Motsvarande andel bland infödda företagare uppgick till 10 procent. Vidare var andelen företag som fått avslag på en låneansökan i en bank under perioden 2011 till 2013 dubbelt så hög bland företagare från utomeuropeiska länder jämfört företagare födda i Sverige. Denna skillnad är statistiskt säkerställd och kvarstod även då vi tog hänsyn till faktorer som företagens resultat, omsättning och antal anställda.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Företagarna från länder utanför Europa fick även betala högre ränta på beviljade lån än företagare födda i Sverige. Också denna skillnad är statistiskt säkerställd.

#P IMM.

Resultaten från undersökningen ger oss ny information om integrationen av utrikes födda i Sverige. Vi vet att etnisk diskriminering förekommer på arbets- och bostadsmarknaden. Samma situation tenderar alltså att återkomma för utomeuropeiska egenföretagare då de ansöker om lån i banker. Detta försämrar möjligheterna till ett framgångsrikt företagande för utomeuropéer.

#P IMM.

I debatten heter det ofta att Sverige behöver fler entreprenörer. En allt större andel av dessa entreprenörer är födda utomlands. Ibland anställer de också utrikes födda i sina företag. Våra resultat sätter alltså fokus på en problematik som är central för hela integrationen av utrikes födda i Sverige.

#P IMM.

LINA ALDÉN.

#P IMM.

docent i nationalekonomi vid Linnéuniversitetet i Växjö.

#P IMM.

MATS HAMMARSTEDT.

#P IMM.

professor i nationalekonomi vid Linnéuniversitetet i Växjö.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

