#D IMM.

#T IMM.

Att förbjuda tiggeri löser inga problem.

#P IMM.

Debatten om och arbetet med romers rättigheter har pågått intensivt i Europaparlamentet de senaste åren. I Sverige har de allt fler tiggare vi ser på gator och torg lyft upp frågan även här hemma.

#P IMM.

Jag har arbetat med frågan under åtta av de tio år jag har suttit där och det är inte en överdrift när jag säger att det är en av de sorgligaste och mest frustrerade frågorna jag arbetar med. Men även om svenska mediers rapportering om tiggeri och hemlöshet är bedrövlig läsning så är jag glad att frågan kommit upp i Sverige, eftersom vårt medlemskap i EU gör att vi också har ett ansvar i frågan.

#P IMM.

Europas 12 miljoner romer är den största minoriteten i EU. De utsätts för fördomar, diskriminering, intolerans och utanförskap i samhället, och antiziganismen är mer utbredd och mer socialt accepterad än annan rasism.

#P IMM.

Att detta kan fortgå helt ostört i många EU-länder är helt oacceptabelt! Sverige och resten av Europa måste anstränga sig för att se till att romer får del av den välfärden i sina hemländer, i samma utsträckning som övriga medborgare i sina hemländer, vilket inte är fallet i dag.

#P IMM.

I dag håller Rädda Barnen ett seminarium om romska barn och jag har förmånen att få tala där. Även om romska barn har enskilda rättigheter så tror jag inte att det går att förbättra deras situation utan att förbättra läget för deras föräldrar och familjer. Det handlar om att ta sig ur fattigdom och diskriminering, att bryta den sociala exkluderingen av romer och romska barn.

#P IMM.

Det tydligaste exemplet är förmodligen utbildning men även boende och meningsfull sysselsättning – och något så grundläggande som en egen identitet, vilket inte är självklart i dag. Bara förra veckan träffade jag en romsk kvinna i Kalmar, som kommit till Sverige tillsammans med sin mor och bror för att få ihop pengar till sin son operation. Sonen är identitetslös, vilket innebär att han inte tillhör sitt hemlands socialförsäkrings- och bidragssystem. EU:s medlemsländer måste på EU-nivå se till att alla människor får en identitet i sitt hemland.

#P IMM.

EU måste även garantera romska barns rätt till utbildning, vilket jag anser vara den enskilt viktigaste frågan. Den är känsligare än man kan tro; jag fick inte ha en utställning om detta i EU-parlamentet för en tid sedan eftersom den ansågs vara för politisk. Ett lyckat exempel såg jag på den romska folkhögskolan i Göteborg. Där går 130 elever varav 52 procent är tjejer – här har man lyckats!.

#P IMM.

Att en del EU-migranter väljer att tigga pengar på gatan och bosätta sig i skjul ger en fingervisning om de förhållanden de lämnar bakom sig. Att en del av dem väljer att lämna sitt hemland för att försöka få ihop pengar till sina barns sjukvård eller skolgång är mänskligt, det hade nog du och jag också gjort om vi var i den situationen. Att förbjuda tiggeri är inte lösningen.

#P IMM.

Däremot är tiggeri och kåkstäder inte någon långsiktig lösning och inte värdig vår kontinent och vårt århundrande. Vi måste i utöva påtryckningar på de EU-länder som diskriminerar sin romska befolkning och verka för att de, med stöd av EU, får i gång sin ekonomiska tillväxt. Vi måste också verka för att samordningen och uppföljningen av medlemsländernas nationella strategier för integrering av romer förbättras.

#P IMM.

Vi får heller aldrig glömma att involvera romerna själva i arbetet, vi är dåliga på det i hela EU. Eller som en romsk man sade till mig: ”Ni måste också lägga bollen i romernas knä”.

#P IMM.

Anna Hedh.

#P IMM.

Europaparlamentarikern (S).

