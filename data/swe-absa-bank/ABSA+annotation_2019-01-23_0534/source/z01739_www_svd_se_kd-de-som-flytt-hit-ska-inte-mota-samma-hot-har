#D IMM.

#T IMM.

KD: De som flyr ska inte möta samma hot här.

#P IMM.

För att finna en lösning på den katastrof som pågår i Syrien och Irak och som påverkar hela regionen måste man klara av att hålla flera tankar i huvudet samtidigt. Kritiken från Hans Linde (V) och Christina Höj Larsen (V) (SvD 13/5) missar därför helt målet.

#P IMM.

Många kristna som flytt hit känner sig inte trygga i Sverige i dag.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Att tro att en långsiktig fred kan bygga på att Mellanösterns länder töms på kristna – kaldéer/assyrier/syrianer – samt jezidier och andra religiösa minoriteter vittnar om en förbluffande naivitet och okunskap. Det vore i själva verket ett svek av historiska mått mot folkgrupper som bebott dessa områden i århundraden.

#P IMM.

Ska vi stoppa utrotningen av deras kultur och sätta punkt för IS förvridna idé om ett etno-religiöst rensat kalifat krävs ett kraftfullt agerande från det internationella samfundet. Och det krävs nu. För att uppnå detta är ett erkännande av att det pågår ett folkmord helt centralt. Den rödgröna regering som Vänsterpartiet aktivt ger sitt stöd väljer att inte agera. Vänsterpartiets partigrupp var den enda att rösta emot erkännandet av folkmordet i Europaparlamentet.

#P IMM.

Det måste skapas hopp om en framtid i regionen, annars kommer flykten att fortsätta. Vi har ett ansvar att hjälpa dem som flyr – både här och där. Att inte agera mot den ondska som tvingar människor på flykt är att hjälpa IS i sin föresats att tömma området på alla som inte underkastar sig deras förvridna form av islam. Många av de som flytt vill kunna återvända hem igen, vilket vi bör ha en politik som möjliggör. Vi borde också upprätta säkra zoner där förföljda kan erbjudas skydd av internationella styrkor.

#P IMM.

För Kristdemokraterna är det en självklarhet att vi även här i Sverige ska ge skydd för människor som flyr folkmord och krig. Det har vi ett medmänskligt ansvar att göra. Sverige har också tagit ett stort ansvar, vilket vi ska känna stolthet över. Kristdemokraterna har inte stängt gränserna, så som V felaktigt påstår. Men för att kunna erbjuda verkligt skydd måste vi ha ordning och reda i vårt mottagande. Vi måste kunna garantera att människor som flyr hit inte möter samma förtryck, hot och våld på våra asylboenden, vilket är ett reellt problem i dag. Många kristna som flytt hit känner sig inte trygga i Sverige i dag.

#P IMM.

Under hösten, när det kom väldigt många på en kort tid, utmanades vår förmåga att ge skydd här. Vi efterlyste politisk handling för att förmå fler länder att ta större ansvar, att skapa lagliga vägar in i Europa och att förbättra vår mottagningskapacitet. Det står vi upp för. Men det är bara en kraftfull insats i Syrien och Irak som kan få stopp på den terror och det krig som driver människor på flykt. Ett folkmordserkännande är ett viktigt steg för att mobilisera en sådan insats. Det är skamligt att varken Sveriges riksdag eller regeringen är beredda att ta detta steg.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Ebba Busch Thor (KD).

#P IMM.

partiordförande.

#P IMM.

Lars Adaktusson (KD).

#P IMM.

Europaparlamentariker.

#P IMM.

Redaktör: Carina StenssonBiträdande redaktör: Carl-Johan BilkenrothMejl: debatt@svd.seTelefonnummer: 08-135149Twitter: @SvDDebattFacebook: SvD Debatt.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

