#D IMM.

#T IMM.

Vi vill säkra framtid för investerarna.

#P IMM.

På Brännpunkt17/12 ägnar sig Anders Sirén åt att kritisera något helt annat än det förslag som vi lämnat. Vi vill inte, som Sirén tycks tro, att man ska använda skattepengar för att göra förnybara drivmedel billigare. I stället handlar Miljöpartiets förslag om en prisgaranti, som faller ut först om priser eller skatter gör att de förnybara bränslena blir dyrare än bensin och diesel. Om detta skulle hända görs ett påslag på priset på fossila bränslen. Det är alltså ett marknadsbaserat system som inte innebär några kostnader för staten.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Poängen är att prisgarantin säkrar framtiden för dem som vill investera storskaligt i långsiktigt hållbara biodrivmedel. Med dagens svaga klimatpolitik är sådana stora investeringar svåra att motivera, och därför kommer inte produktion igång. En liknande lösning föreslår utredningen om en fossilfri fordonsflotta (FFF-utredningen) som nyligen presenterades. FFF-förslaget innehöll också en bra mekanism för att kontrollera kostnader och trappa av premier i takt med den tekniska utvecklingen, som vi ställer oss bakom.

#P IMM.

Det är rationellt att se kostnader för omställning som en investering i industriell utveckling. Att sol- och vindkraft blivit billigare beror på att man använt liknande styrmedel i till exempel Tyskland. Sveriges tidigare omställning från olja till biomassa för värmeproduktion drevs till stor del av styrmedel och skapade en ny värdefull inhemsk industrigren med många arbetstillfällen.

#P IMM.

Anders Sirén påpekar att tillverkning av biobränslen med svensk skog som råvara kan ha negativa effekter på miljö och biologisk mångfald. Självfallet måste även det svenska skogsbruket miljöanpassas och den biologiska mångfalden värnas. I Miljöpartiets förslag ingår att biodrivmedlen måste bevisas ha hög klimateffektivitet, det vill säga att varje liter minskar utsläppen av växthusgaser kraftigt jämfört med bensin och diesel.

#P IMM.

För att produktionen ska vara acceptabel måste man också ta stor miljöhänsyn i skogsbruket, särskilt värdefulla skogsområden måste skyddas och uttaget får inte överskrida vad som är långsiktigt hållbart. Men eftersom den svenska massaindustrin brottas med stora utmaningar och efterfrågan på tidningspapper minskar kraftigt så går det att öka produktionen av biodrivmedel väsentligt och samtidigt öka skogsskyddet och den biologiska mångfalden.

#P IMM.

Slutligen använder Anders Sirén samma argument som regeringen allt för ofta för fram: att det inte betyder något vad vi gör i Sverige, att våra klimatutsläpp är så små globalt sett, och att andra, större länder måste gå före. Det är just den attityden som lett till att Sverige halkat efter i klimatarbetet och att utfasningen av olja har stannat av.

#P IMM.

Det bästa sättet att få andra länder att minska sina utsläpp är att visa att det går att kombinera hög välfärd och god arbetsmarknad med låg klimatpåverkan. En hållbar biodrivmedelsindustri i kombination med effektivare fordon gör att Sverige kan leda världen mot klimatanpassade transporter samtidigt som nya jobb skapas och energitryggheten ökar. Vi är glada att FFF-utredningen är inne på samma linje som Miljöpartiet. Det enda som nu saknas är politisk vilja och handlingskraft.

#P IMM.

PER BOLUND (MP).

#P IMM.

ekonomiskpolitisk talesperson.

#P IMM.

MAX JÖNSSON.

#P IMM.

vd, Chemrec AB.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

