#D IMM.

#T IMM.

Vi tjänar på öppna gränser i Europa.

#P IMM.

I mycket kan jag hålla med David Cameron. Men inte i hans syn på den fria rörligheten. Det blev tydligt vid mötet i Davos, då han talade sig varm om öppenhet, frihandel och globalisering – men vill samtidigt begränsa den fria rörligheten inom Europa. Det går inte ihop.

#P IMM.

Därför ställde jag honom mot väggen efter hans tal i Davos. Jag vågade gå upp framför en publik av världsledare och opinionsbildare och utmanade honom om öppenhet, därför att jag står upp för mina värderingar om Europa. Att diskriminera mellan europamedborgare är att leka med elden.

#P IMM.

Applåderna jag fick satte tonen för debatten i Davos om Camerons politik.

#P IMM.

Fri rörlighet är en av grundstenarna i vår europeiska gemenskap. En gemenskap som vi under de senaste 60 åren har byggt allt starkare ur andra världskrigets aska. Efter att ha kommit så långt, vill vi verkligen höja murar och stänga gränser igen? Mitt svar är nej. Att plötsligt ge upp våra värderingar och rättigheter är inte rätt väg att bemöta populister och euroskeptiker.

#P IMM.

Sveriges välstånd har faktiskt byggts med frihet och öppna gränser, inte isolering och stängda dörrar. Svenska företag kan i dag köpa och sälja fritt på den gemensamma marknaden; svenska folket kan resa, studera, jobba, söka vård, etablera företag och använda Spotify.

#P IMM.

Jobb i Sverige börjar med en väl fungerande gemensam marknad och vår välfärd bygger på export. Hälften av Sveriges export går till EU-länderna. Utan fri rörlighet stannar Sverige. Det gäller också Storbritannien.

#P IMM.

Den bild som Cameron målar upp är skev. Jag välkomnar att han är rak och öppen, men debatten måste baseras på fakta och inte skrämselpolitik.

#P IMM.

Enligt Europeiska Kommissionen bidrog medborgare från de åtta nya medlemsländerna som gick med i EU 2004 till att brittiska BNP ökade med 1,2 mellan 2004 och 2009. Det har dessutom visat sig att bara 12 850 av de 2,2 miljoner människor som kom till Storbritannien mellan 1997 och 2009 sökte arbetslöshetsersättning.

#P IMM.

En studie som nyligen publicerats av den svenska forskaren Joakim Ruist visar att medborgare från nya EU-medlemsländer är en tillgång, och inte en börda. Hans analys fokuserar främst på Sverige, men han drar också slutsatsen att Storbritannien och Irland är två av de EU-länder som kan väntas vinna mest på rörlighet från Bulgarien och Rumänien.

#P IMM.

Mindre rörlighet vore tvärtom förödande för våra ekonomier. Sedan Sveriges inträde i Schengen har båda löner och sysselsättning ökat i byggbranschen.

#P IMM.

På många håll drivs en populistisk agitation grundad på påståenden om att människor kommer till vårt land främst för att få bidrag. Men det är fel. Socialförsäkringar är en nationell fråga som beslutas i varje medlemsland och lika krav ska gälla för alla i landet. Medborgare från andra EU-länder har inte per automatik rätt till socialbidrag.

#P IMM.

Det är viktigt att bekämpa missbruk av sociala bidrag, men det ska ske oavsett om missbruk begås av rumäner, bulgarer eller britter. Man gör det inte genom att strypa rörligheten.

#P IMM.

Jag håller med David Cameron om att det behövs reformer för att förbättra Europa. I Europaparlamentet kämpar jag för mindre krångel och enklare regler för både företagare och konsumenter. Men reformerna för ett bättre Europa får inte ske på bekostnad av våra grundvärderingar.

#P IMM.

Vi ska inte skapa förstaklass- och andraklass-européer, beroende på hur mycket pengar de har på fickan. I min vision om ett öppet, tolerant och enat Europa är den fria rörligheten icke förhandlingsbar.

#P IMM.

Anna Maria Corazza Bildt (M).

#P IMM.

FAKTA.

#P IMM.

REN.

#P IMM.

N.

