#D IMM.

#T IMM.

Invandrings- och integrationspolitiken - vad den bör innehålla.

#P IMM.

Stefan Löfvén och (S) svarade enligt AB igår (26 augusti 2015) på den kritik som riktats mot regeringens invandrings- och integrationspolitik. Svaret innehöll inget nytt utan innehöll mest gammal intetsägande skåpmat. I annan tråd efterlyste jag Flashbacks konstruktiva förslag, men tydligen ansågs detta i den tråden OT av moderator. Därför öppnar jag denna nya tråd och jag ber er som debatterar här att inte hålla på med sådant trams som att Bilderberggruppen styr eller att negrer och mena är underlägsna varelser. Ber er vara vuxna och konstruktiva!.

#P IMM.

Idag förekommer ett stort antal krig och konflikter som leder till omfattande flyktingströmmar. Att människor flyr från krig och ofärd är ofrånkomligt och vi måste ta ett tungt ansvar som medmänniskor. Men Sverige och några få länder kan inte ensamma ta emot all världens flyktingar.

#P IMM.

Landet och regeringen måste skaffa en invandrings- och integrationspolitik värd namnet som, enligt mig, baseras på följande grunder:.

#P IMM.

1.	Våra politiker måste inse att de är uppdragstagare åt invånarna i Sverige och det är landets väl och ve som ska ha första prioritet. De har inte ett globalt ansvar. Varje regering har att svara för sina medborgare och de kan göra andra prioriteringar än vi skulle ha gjort i Sverige. Därmed är inte tiggarnas sak Sveriges. Min åsikt är att tiggarna avsevärt försvårar för redan hitkomna flyktingar.

#P IMM.

2.	Våra politiker måste också acceptera att vi inte kan ta ett ansvar för alla flyktingar i världen därför att vårt land inte klarar av det och inte minst för att vi ska säkerställa en bra integration för de redan hitkomna flyktingar.

#P IMM.

3.	Man måste inse att V, MP och SD är partier som inte är regeringsdugliga därför att de samtliga lever på marginalfrågor och inom dessa sina hjärtefrågor kan vara intressanta väckarklockor. De kan dock inte ta ett ansvar i en regeringsställning som ofta handlar om måttfullhet och kompromisser.

#P IMM.

4.	Man måste behandla SD på samma sätt som V och MP, d v s med respekt och hövlighet. Att kalla SD nazistiskt eller rasistiskt är dels fel i sak och dels ett hån mot idag någonstans mellan 15 och 20 % av landets väljare. SD:s partifunktionärer och medlemmar är inte stolligare än V:s och MP:s.

#P IMM.

5.	Våra politiker måste tvätta bort uppfattningen ute i världen om Sverige som ett land fyllt av välvilja och förmåner för flyktingar : det godhetssyndrom som vår politiker själva torgfört för att vinna val och väljarsympatiundersökningar. Denna felaktiga bild styr idag strömmarna mot Sverige och är förödande för landet och flyktingarna själva.

#P IMM.

6.	Svensk kultur ska ha först prioritet. Kommer man till landet som invandrare måste man acceptera att svenska normer och svensk kultur gäller. Det gamla talesättet att man får ta seden dit man kommer är inte omoderna ord. Att sjunga mångkulturens lovsång klingar falskt. En annan sak är att goda toner från andra kulturer ändå kommer att påverka och influera sig i vår kultur, men det sker på våra villkor.

#P IMM.

7.	Man måste analysera det antal flyktingar landet förmår integrera med hänsyn till arbetslöshet, bostäder, påverkan på samhällsklimat osv.

#P IMM.

8.	Man bör kanske väcka frågan om inte länderna internationellt kan komma överens om att dela upp flyktingansvaret utifrån länder eller kulturområden. Att ta emot flyktingar oavsett ursprungskultur måste rimligen ställa stora krav på mottagarlandet, varför inte dela upp ansvaret så att ett land tar emot syrier och ett annat folk från andra områden. Det kan inte vara en rimlig rättighet att fly till ett visst bestämt land.

#P IMM.

Redan dessa förslag är avsevärt mer omfattande än Stefan Löfvéns och jag överlämnar punkterna som diskussionsunderlag till mina Flashback-kollegor, men jag ber åter er att hyfsa debatten och vara konstruktiva.

