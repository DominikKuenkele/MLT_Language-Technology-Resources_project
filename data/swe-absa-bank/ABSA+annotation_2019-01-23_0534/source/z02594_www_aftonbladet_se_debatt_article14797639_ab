#D IMM.

#T IMM.

1000-tals elever tar ställning mot mobbning.

#P IMM.

Det stormar kring den svenska skolan. Nu senast med Lärarnas Riksförbunds och Skolverkets undersökningar som pekar på att kunskapsklyftorna ökar och att den svenska skolan blir alltmer ojämlik. Siffrorna är skrämmande, och ojämlikheten hotar alla barns självklara rätt till en god utbildning. I en debattartikel i Dagens Nyheter i torsdags ger Lärarnas Riksförbund fyra uppmaningar för att nå en skola för alla. Jag anser att det saknas en femte; kommuner och ägare av friskolor måste satsa på trygghetsfrågorna. Ett barn som känner rädsla och oro kan aldrig förväntas prestera.

#P IMM.

bra.

#P IMM.

Idag arrangerar Friends årets största manifestation för barns och ungas rätt till en trygg och jämlik skola. Tusentals elever samlas på Skansen i Stockholm för att ta ställning mot mobbning, visa på vikten av ömsesidig respekt och demonstrera att vi alla är lika mycket värda. Jag anser att kunskaper inom detta område är helt avgörande för varje individs möjlighet att senare i livet kunna utvecklas på ett positivt sätt, och precis lika viktiga som andra kunskapskrav.

#P IMM.

Den nya skollagen är mycket tydlig vad gäller vikten av att jobba med dessa frågor. I den pågående skoldebatten kan man få uppfattningen att skolan enbart ska fokusera på ämneskunskaper och att det inte finns utrymme för värdegrundsuppdraget. Men det är faktiskt tvärtom. Av den nya skollagen följer att skolorna i denna fråga istället ska ta ett stort steg framåt.

#P IMM.

Ett av de grundläggande syftena med vår skolutbildning är att förmedla och förankra respekt för de mänskliga rättigheterna och de grundläggande demokratiska värderingar som det svenska samhället vilar på. Utbildningen ska också utformas i överensstämmelse med dessa värderingar och de mänskliga rättigheterna. Barnkonventionens bestämmelse, om att all utbildning och verksamhet har barnets bästa som utgångspunkt, har också införts i lagstiftningen.

#P IMM.

Det råder med andra ord inte någon som helst tvekan om att skolan har ett mycket stort ansvar i den här frågan. Det handlar om barns rättigheter och skolans skyldigheter. Men tar skolan sitt ansvar? Från min tid som Barn- och elevombud kan jag konstatera att det på många håll finns brister i arbetet. En av de stora bristerna är att skolorna inte gör en grundläggande analys av sin situation och av vilka behov som finns.

#P IMM.

För två veckor sedan lanserade Brottsförebyggande rådet, Brå, rapporten ”Att förebygga brott och problembeteenden i skolan”. Enligt rapporten är en av framgångsfaktorerna för att minska våld och mobbning i skolan att identifiera de mest våldsutsatta platserna, så kallade ”hot spots”. Även Skolverkets rapport från 2011 visar på kartläggning som en effektiv insats för att förebygga mobbning.

#P IMM.

Helt avgörande för att lyckas skapa trygghet och jämlikhet är att varje skola analyserar situationen i respektive skolmiljö. Många insatser mot mobbning genomförs tyvärr utan att skolan först tagit reda på vad som egentligen behövs. För att åtgärderna ska leda till en bättre situation för det enskilda barnet krävs att varje skola gör en noggrann kartläggning. Alla skolor är unika och trygghetsarbetet måste anpassas därefter. Det finns som bekant ingen ”quick fix”. Forskningen är tydlig och enhetlig på denna punkt och därför har Friends beslutat att erbjuda alla skolor i Sverige en gratis kartläggningstjänst under 2012.

#P IMM.

Det går att skapa en jämlik skola för alla. En skola där alla barn och unga har samma chans att lyckas, och lika möjligheter att skapa en god grund för sin egen framtid. Det första vi måste göra är att skapa en trygg skola utan mobbning, diskriminering och kränkningar. Jag är övertygad om att det är möjligt.

#P IMM.

Lars Arrhenius.

#P IMM.

FAKTA.

