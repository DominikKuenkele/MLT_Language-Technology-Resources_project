#D IMM.

#T IMM.

Blattar är inte bra för business.

#P IMM.

Jag har fått ett pressmeddelande om att ni ska öppna en ny restaurang.

#P IMM.

Kul för er, men jag vet inte varför ni skickar inbjudan till mig. Det måste ha skett ett misstag. Som jag har förstått det, vill ni ju inte ha mig i era krogar.

#P IMM.

Låt oss blicka tillbaka: I somras var jag och tre kollegor på  ute efter jobbet och skulle dricka en öl. Men när vi kom fram till The Lab, som ju tillhör er grupp, stoppade vakten mig. Han tittade på mig en sekund och hävdade att jag var för full och därför inte välkommen. Märklig fingertoppskänsla, kapabel att se något som inte ens ett alkotest skulle ha registrerat. De andra tre i gruppen var det däremot inget problem med.

#P IMM.

Stämningen blev spänd och mina arbetskamrater försökte få mig därifrån, medan jag blev argare och argare över denna tydliga orättvisa.

#P IMM.

Den enda skillnaden oss emellan var ju att de andra tre var blonda och söta.

#P IMM.

Ni kommer såklart säga att det inte stämmer, att ni inte alls håller på och diskriminerar invandrare, handikappade och annat slödder.

#P IMM.

Det är bara vi som är nojiga. Ja, det blir väl ord mot ord som vanligt. Och där vinner ni ju alltid. Regelverket för diskriminering är slappt och det är fånigt enkelt att slinka undan. Därför kommer ni också undan hela tiden.

#P IMM.

Det räcker ju med att hävda att vakten bedömde att jag var full. Ni behöver ju inte bevisa det, vilket ju annars skulle vara ganska enkelt - ni skulle till exempel kunna ha ett enkelt blåstest.

#P IMM.

Men det handlar ju inte om det, eller hur?.

#P IMM.

Annars hade vi inte behövt stå och titta på hur tre dyngraka brudar ragglade in på krogen mitt framför näsan på oss.

#P IMM.

Nä, ni vill inte hålla fyllan utanför. Ni vill hålla fel människor utanför.

#P IMM.

Jag skrev om det här i höstas på min blogg. Jag fick massa meddelanden, bland annat var det många vakter som hörde av sig.

#P IMM.

Många av dem hävdade att det inte var vakternas fel. Att riktlinjerna kommer uppifrån. Från er, alltså. Ni är generalerna, de är bara fotsoldaterna.

#P IMM.

De förklarade att det inte är så att ni inte vill ha invandrare. Ni vill inte ha för många bara. Och framförallt inte fel invandrare. Blattar är inte bra för business.

#P IMM.

För det handlar ju såklart bara om business för er, nothing personal.

#P IMM.

Men som ni säkert förstår, för den som drabbas är det alltid personligt. Kränkningen är alltid individuell och den svider.

#P IMM.

Känslan av förödmjukelse och maktlöshet när jag förstod att det var mitt utseende det var fel på. Kanske såg jag för sunkig ut i mina arbetskläder, kanske hade jag fel pigmenthalt – det kommer jag aldrig att få veta.

#P IMM.

Det här är min första och enda erfarenhet av er verksamhet. Det räcker för mig.

#P IMM.

Jag gillar inte er. Jag gillar inte er människosyn, som jag tycker liknar sverigedemokraternas. Gillar inte någon som vill få mig att känna mig som en andra klassens medborgare. Jag avskyr ert företagstänkande. Jag vill inte vara del av en kvot. Jag vill inte gå på ställen där vinsten skapas genom att gästerna handplockas.

#P IMM.

Jag vill helt enkelt inte ha med er att göra. Därför vill jag inte heller få fler inbjudan till någon av era krogar.

#P IMM.

Inte ens om det är en argentinsk grillrestaurang, med argentinskt kött och idolbilder på Maradona på väggen, ok?.

#P IMM.

Era pressmeddelande, dåliga ursäkter och undanflykter kan ni behålla för er själva. Eller som vi säger i Argentina, metanselos bien en el culo.

#P IMM.

Saludos.

#P IMM.

Martin Ezpeleta.

