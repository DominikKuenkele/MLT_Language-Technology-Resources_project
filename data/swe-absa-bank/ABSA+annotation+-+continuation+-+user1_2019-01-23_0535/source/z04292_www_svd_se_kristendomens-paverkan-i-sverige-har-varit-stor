#D IMM.

#T IMM.

Kristendomens påverkan i Sverige har varit stor.

#P IMM.

Bland andratidigare statsrådet Morgan Johansson (S) går till hårt angrepp mot mig för att jag anser att skolan också fortsättningsvis skall fördjupa sig mer om kristendom än om till exempel hinduism (28/2).

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

I svensk skola skall eleverna lära sig om alla de stora världsreligionerna. Men i Sverige intar kristendomen en särställning bland religionerna. Kristendomens påverkan på vårt lands historia och kultur har varit omfattande. Nästan alla större högtider vi firar har sina rötter i kristendomen. Mer än 80 procent av befolkningen är medlemmar i olika kristna samfund, även om samhället är alltmer sekulärt.

#P IMM.

I ämnet historia läser eleverna mer om svensk historia än om Indiens eller Algeriets historia, helt enkelt därför att svensk historia betytt mer för oss. Det betyder inte att svensk historia är bättre eller överlägsen andra länders. Jag anser inte heller att kristendomen skulle vara bättre än, eller överlägsen, andra religioner eller livsåskådningar. Men kristendomen har betytt mer för Sverige än vad hinduismen har gjort.

#P IMM.

På många håll i Sverige fattar kommuner beslut om att skolavslutningar inte längre ska få ske i kyrkan. Att sjunga den kristna psalmen "Den blomstertid nu kommer" på sommaravslutningen har också ifrågasatts. Ofta sker detta i akt och mening att visa tolerans.

#P IMM.

Men jag anser inte att högsta graden av tolerans är att utplåna sin egen kulturhistoria. Den som känner sig trygg i sin egen kulturella identitet blir också tryggare i mötet med andra.

#P IMM.

Att eleverna i skolan studerar Bibelns viktigaste berättelser menar jag tillhör allmänbildningen; Adam och Eva, Jesu födelse, bergspredikan, korsfästelsen och uppståndelsen till exempel. Det betyder inte att skolan eller samhället tar ställning till om dessa berättelser är sanna eller inte.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Det är möjligt att en del ateister skulle önska att religion och kristendom kunde utraderas och att skolan skulle propagera mot religion. Men skolans uppgift är inte att ta ställning för eller emot olika livsåskådningar. Skolans uppgift är, anser jag, att undervisa om olika religioner, men lägga tyngdpunkten på den religion som påverkat oss mest.

#P IMM.

JAN BJÖRKLUND (FP).

#P IMM.

utbildningsminister.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

