#D IMM.

#T IMM.

Nej, ingen vill ha era konstruerade ”jobb”.

#P IMM.

I dag presenterar regeringen sin budgetproposition. I ett läge när Sverige är i skriande behov av reformer för att bryta bidragsberoendet väljer regeringen att fortsätta på den invanda vägen. En väg som uppenbarligen inte fungerar.

#P IMM.

Av Stefan Löfvens löfte om 32 000 traineejobb blev det 125. Vallöftet om 25 000 ”extratjänster” backar regeringen nu ifrån och hoppas nå 2600 om några år.

#P IMM.

Anledningen till misslyckandet är arbetsgivarna inte vill använda sig av regeringens åtgärder. Arbetsgivarna vill anställa personer som har riktiga jobb, inte konstruerade jobb.

#P IMM.

Regeringen fortsätter också på den invanda vägen genom att bygga ut Arbetsförmedlingen, trots att Arbetsförmedlingen har lägst förtroendet av alla myndigheter. Både arbetsgivare, arbetstagare och allmänhet vittnar om att de inte upplever att Arbetsförmedlingen lever upp till sitt namn.

#P IMM.

Det växer fram en ny arbetslöshet där människor med låg utbildning och utan arbetserfarenhet inte får plats på arbetsmarknaden. Sysslolöshet och långvarigt bidragsberoende är förödande för ett samhälle.  När människor förlorar självkänsla och brist på sammanhang släcks hoppet om en bättre framtid.

#P IMM.

Det är uppenbart att arbetsmarknaden idag inte är anpassad för den som har låg utbildning och låga kvalifikationer. Sverige har i praktiken bland de högsta ingångslönerna i EU. Det bidrar starkt till att Sverige har lägst andel enkla jobb i EU. Med upptrissade ingångslöner blir vägen till det första jobbet mycket längre.

#P IMM.

Det finns ett vägval för politiken. Antingen satsar vi på fler riktiga jobb eller så fortsätter vi med utbyggnaden av Arbetsförmedlingen.

#P IMM.

Från Liberalernas sida är vi övertygade om att det behövs reformer för fler enkla, riktiga jobb. Vi föreslår att det inrättas startjobb, en ny anställningsform för nyanlända och ungdomar där arbetsgivarnas kostnad för att anställa halveras genom att arbetsgivaravgiften slopas och ingångslönen är lägre.

#P IMM.

Förslaget bygger på en tydlig ideologisk utgångspunkt: – det är bättre med ett arbete med lägre ingångslön än sysslolöshet och bidragsberoende.

#P IMM.

Den rödgröna regeringen väljer en annan väg. Konstruerade jobb och arbetsmarknadsåtgärder gör möjligen att statistiken ser bättre ut, men gör inte att människor etablerar sig på arbetsmarknaden.

#P IMM.

Sverige behöver reformförslag för fler enkla, riktiga jobb. Jobb skapas inte genom arbetsmarknadspolitik, utan genom att företag kan växa och anställa.

#P IMM.

Mats Persson, riksdagsledamot, ekonomisk-politisk talesperson (L).

#P IMM.

Häng med i debatten och kommentera artikeln – följ  Debatt på Facebook.

