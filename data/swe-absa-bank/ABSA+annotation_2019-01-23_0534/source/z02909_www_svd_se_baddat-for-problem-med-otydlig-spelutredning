#D IMM.

#T IMM.

Bäddat för problem med otydlig spelutredning.

#P IMM.

Nya regler är på gång för att skapa en modern spelmarknad i Sverige. Men den utredning som nyss avslutats har missat att reda ut flera centrala frågor. Låt oss undvika att göra de misstag andra länder redan har gjort, skriver Gustaf Hoffstedt.

#P IMM.

Under politikerveckan i Almedalen i år var ett av de mest populära seminarieämnena den nya svenska spelmarknaden. Den nyligen avslutade utredningen om en omreglering av spelmarknaden fångar väl de utmaningar som möter såväl oss privata aktörer som Svenska Spel.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Om allt vill sig väl kommer Sverige 2019 att övergå till en modell som, med licensiering som grund, säkerställer såväl ett brett utbud av högkvalitativa produkter och god konkurrens som ett socialt ansvarsfullt spelande.

#P IMM.

Dessvärre finns en risk att vi inte kommer dit. Den på det hela taget väl avvägda spelutredningen innehåller en lucka som i värsta fall kan omöjliggöra omregleringen och påtagligt minska värdet på den stora tillgång Svenska Spel utgör för staten.

#P IMM.

En av kärnpunkterna i utredningen är uppdelningen av Svenska Spel i en konkurrensutsatt del (sportvadhållning, kasinospel online, poker online samt bingo online) och en icke-konkurrensutsatt del (spel på värdeautomater, Casino Cosmopol samt lotterier). Detta är nödvändigt för att åstadkomma den fungerande spelmarknad som föreslås av utredningen och som har mottagits positivt av de allra flesta berörda.

#P IMM.

Men hur ska denna uppdelning ske och hur ska relationen mellan de båda verksamheterna se ut? I allmänna ordalag konstaterar utredningen att korssubventionering inte ska förekomma, det vill säga att intäkter från den skyddade delen inte får subventionera den konkurrensutsatta delen.

#P IMM.

Samtidigt sägs vagt att de båda delarna "initialt" kan ägas i ett gemensamt holdingbolag, att de "inledningsvis" kan få använda samma webbplats, men att de inte "bör" dela samma kunddatabas, spelsystem, ombudsverksamhet etc.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Erfarenheten från andra länder är tydlig: oklarhet i precis denna typ av frågor riskerar att skapa stora problem vid omregleringar.

#P IMM.

För det första finns det ofrånkomligen en risk för otillbörliga ekonomiska relationer mellan bolag som har gemensam ägare och vars inbördes relationer inte ordentligt retts ut.

#P IMM.

Sedan den danska spelmarknaden omreglerats 2012 riktades hård kritik från konkurrensmyndigheterna mot korssubventionering, på grund av motsvarande oklarheter mellan den konkurrensutsatta och den icke-konkurrensutsatta delen av verksamheten.

#P IMM.

För det andra innebär oklarhet om användningen av så centrala resurser som just kunddatabaser stora risker att regelverket missbrukas.

#P IMM.

I Belgien fälldes det statliga lotterimonopolet 2015 för brott mot konkurrensreglerna sedan man använt sin kunddatabas för att marknadsföra sportvadhållning, en produkt på vilken man inte har monopol. Lotteribolaget tvingades betala stora böter för sitt brott, men vad värre är underminerar denna typ av händelser trovärdigheten för spelregleringen och gör rågången mot oseriösa aktörer mindre tydlig.

#P IMM.

Att det nu i Sverige föreslagna regelverket är så otydligt på dessa centrala punkter innebär en påtaglig risk att det kommer att missbrukas framöver, och får svårt att klara de konkurrensrättsliga kraven.

#P IMM.

Till detta ska läggas ett tredje problem, nämligen att värdet på statens ägande i Svenska Spel över tid kan urholkas.

#P IMM.

Spellicensutredningen har gjort ett gediget arbete med att värdera Svenska Spel, och rekommenderar att den konkurrensutsatta delen av verksamheten på sikt säljs. Ju mer oklara förutsättningar för de båda verksamhetsdelarna, och ju större fara för korssubventioner och missbruk av till exempel kunddatabaser, desto mer riskfylld blir denna tillgång. Och med högre risk följer oundvikligen ett lägre värde. En värdeminskning som i slutänden skulle drabba svenska skattebetalare.

#P IMM.

Det finns inget skäl att tro att utredningens oklarhet är avsiktlig, snarare handlar det om en förväntan på den politiska reformprocessen i övrigt, som gjort att man inte ordentligt gått till botten med dessa frågor. Mot bakgrund av erfarenheterna från andra länder, och de stora värden spelmarknaden representerar, är det viktigt att oklarheterna reds ut.

#P IMM.

Och det brådskar. Tidsplanen är redan pressad om en ny marknad ska kunna vara på plats 2019. För att säkerställa att spelutredningens goda ambitioner blir verklighet behöver ansvariga politiker agera. Låt oss undvika att göra de misstag andra länder har gjort. Låt oss säkra en sund svensk modell för spel.

#P IMM.

Gustaf Hoffstedt.

#P IMM.

generalsekreterare, Branschföreningen för onlinespel.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

