#D IMM.

#T IMM.

Kul – men klarar ni att få ner köttätandet?

#P IMM.

REPLIK. Maria Weimer och Birgitta Ohlsson från Liberalerna skriver att grön liberalism är mer än kärnkraft och att man tror på både lagar och marknadens påverkan.

#P IMM.

Det är ett jätteroligt budskap från Folkpartiet för runt om i Sverige bubblar det upp nya spännande företag som surfar på den kraftiga vegovågen. Dessa företag som producerar alternativ till kött- och mejeriprodukter behöver verkligen stöd i form av konkreta politiska beslut av riksdag och regering.

#P IMM.

Men hittills har inte en enda statlig krona använts för att gynna dessa företag eller till att uppmuntra svenska folket att minska konsumtionen av kött- och mejeriprodukter. Det är verkligen jättemärkligt för redan 2010 rapporterade FN:s miljöpanel UNEP att vi omgående och drastiskt måste minska konsumtionen av kött- och mejeriprodukter för att undvika de värsta konsekvenserna av klimatförändringarna.

#P IMM.

I Naturvårdsverkets rapport Köttkonsumtionens klimatpåverkan – drivkrafter och styrmedel framgår det att forskare ifrågasätter hur stort ansvar som kan läggas på konsumenten när det gäller att ta miljöhänsyn i matvalen. I en rapport från Jordbruksverket poängteras dessutom konsumenters oförmåga att i tillräcklig utsträckning väga in gemensamma nyttigheter, som lägre klimatpåverkan, i sina köpbeslut.

#P IMM.

FN:s generalförsamling har deklarerat att 2016 är det internationella året för baljväxter, såsom linser, bönor, ärter och kikärter. Det skulle verkligen vara extremt roligt om Liberalerna lägger konkreta politiska förslag för att öka svenskarnas konsumtion av baljväxter.

#P IMM.

Jonas Paulsson, Köttfri måndag.

#P IMM.

Häng med i debatten – följ  Debatt på Facebook.

