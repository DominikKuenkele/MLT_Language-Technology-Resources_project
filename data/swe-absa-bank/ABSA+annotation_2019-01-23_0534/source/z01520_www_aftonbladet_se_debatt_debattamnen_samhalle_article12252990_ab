#D IMM.

#T IMM.

Elbolagen lurar oss på miljarder.

#P IMM.

Mikael Oscarsson.

#P IMM.

Riksdagsledamot och energipolitisk talesperson (KD).

#P IMM.

Stig Claesson.

#P IMM.

Småföretagare och Gnosjöupprorets ledare (KD).

#P IMM.

Många svenskar har fått kraftigt höjda elkostnader denna kalla vinter. Dessutom, menar debattörerna, finns ett inbyggt systemfel på elmarknaden som kostar varje svensk tusentals kronor per år.

#P IMM.

Den kalla vintern har, tillsammans med stillastående kärnkraftreaktorer, lett till kraftigt stegrade elpriser. Snittpriset per kilowattimme har mer än fördubblats sedan i november, och har hittills under februari legat inte långt ifrån 1 krona. Under de mest extrema tidpunkterna har priset varit uppe i fantasibelopp på nästan 14 kronor – ett pris som tangerades nu i veckan.

#P IMM.

Detta betyder stora vinster för kraftbolagen. Som exempel kan sägas att under bara två dagar, den 17 december och den 8 januari, tjänade elbolagen någonstans mellan 2 och 2,5 miljarder kronor extra.

#P IMM.

Men det finns också ett inbyggt systemfel i den svenska elmarknaden, som gör att konsumenterna betalar tusenlappar – rakt ner i elbolagens fickor.

#P IMM.

Det som händer i dag är att vi i Sverige betalar som om vi använde kolkraft, trots att vi har nästan hundra procent klimatneutral elproduktion. Vinnarna med dagens system är de stora kraftbolagen; förlorarna är svenska elkonsumenter.

#P IMM.

Bakgrunden är att den svenska elmarknaden avreglerades 1996, med förhoppning om att en konkurrensutsatt marknad skulle leda till lägre elpriser. Till en början sjönk elpriset, men sedan dess har en oligopolliknande situation uppstått där tre stora kraftbolag kontrollerar 85 procent av utbudet på elmarknaden.

#P IMM.

I dag handlas och prissätts elen i Sverige på den gemensamma nordiska elbörsen Nord Pool. Där används ett system för prissättning som kallas marginalprissättning. Detta innebär att den sist producerade och dyraste kilowattimmen avgör hur mycket all el kommer att kosta för konsumenten.

#P IMM.

Genom ett annat system – handeln med utsläppsrätter – tillkommer (med dagens pris) en kostnad på 10-15 öre per kilowattimme för klimatovänlig el, som exempelvis el från kolkraft.

#P IMM.

Det betyder att den lilla mängden kolkraft, som med rätta beskattas högre, bestämmer priset på all el – även den från vattenkraft som inte har några koldioxidutsläpp alls.

#P IMM.

Det finns alltså ett incitament för elbolagen att behålla en viss mängd klimatovänlig elproduktion på marknaden. Detta är en orimlig konsekvens av utsläppshandeln som vi skyndsamt måste göra något åt!.

#P IMM.

Den absurda konsekvensen är att vi i Sverige, trots endast två procent fossila bränslen, betalar som om vi bara använde kolkraft! 98 procent av all el säljs till ett överpris, eftersom nästan all svensk el är klimatneutral och kraftbolagen inte har någon kostnad för utsläppsrätter när de producerar vår el.

#P IMM.

Trots detta tvingas svenska elkonsumenter betala kraftbolagen för utsläppskostnader de inte har haft. Enligt konsultföretaget Econ Pöyrys beräkningar tjänar kraftbolagen 24 kronor för varje krona som de haft i omkostnader för utsläppsrätter.

#P IMM.

Denna gigantiska förmögenhetsöverföring från konsument till producent har ingen positiv effekt på klimatet och bygger inte på några aktiva politiska ställningstaganden. Den är i stället en orimlig och felaktig effekt av två system som inte fungerar när de tillämpas tillsammans.

#P IMM.

Det har nu gått fem år sedan systemet med utsläppsrätter infördes. Grundtanken med systemet är sund: utsläpp som påverkar klimatet ska kosta. Ekonomiska styrmedel,?såsom handeln med utsläppsrätter, är ett samhällsekonomiskt effektivt sätt att öka den klimatvänliga elproduktionen – om de är utformade på rätt sätt.

#P IMM.

Men effekten har blivit att kraftbolagen kunnat plocka ut extravinster på cirka 20 miljarder kronor årligen. Om denna kostnad slås ut på alla svenskar blir det i genomsnitt 2 000 kronor per hushåll. För en vanlig familj i villa innebär det en merkostnad på nästan 3 000 kronor per år. Detta är en kostnad som få svenskar känner till.

#P IMM.

Det är rimligt att tro att svenska hushåll accepterar att betala de faktiska kostnaderna för sina utsläpp. Att de däremot får betala ett högre pris på all el, även den klimatvänliga, på grund av dagens kombination av system är upprörande.

#P IMM.

Detta problem har vi gemensamt med alla de nordiska länderna eftersom vi har en gemensam elmarknad. Det är dags att regeringen och Maud Olofsson som ansvarig minister tar initiativ till överläggningar med sina nordiska kollegor. Det krävs ett resolut agerande så att förmögenhetsöverföringen från elkonsumenterna stoppas.

#P IMM.

Mikael Oscarsson.

#P IMM.

Riksdagsledamot (KD) och energipolitisk talesperson.

#P IMM.

Stig Claesson.

#P IMM.

Småföretagare och Gnosjöupprorets ledare.

#P IMM.

Dr Angel skriver: ”Med Alliansen i makten har vi fått jobbskatteavdragen. Men med avregleringen av elmarknaden har vi också fått högre elpriser. Förra månaden 2 000 kr mer än normalt och jag bävar för vad det kommer bli denna månad. Säkert 3 000 kr och då kan man ju verkligen säga att man har gått back i stället. Pengarna gick så att säga upp i rök. Så mycket för det jobbskatteavdraget. Gud ger och Gud tar...”.

#P IMM.

”Trots de många [el]handlarna finns inte stort utrymme för prispress som skulle gynna elkonsumenterna, eftersom elbörsens pris gäller för alla handlare. Här finns därför stor risk för att de många små elhandelsföretagen lägger av och de tre stora får monopol (eller oligopol) på hela elhandeln i Sverige. Detta skulle få förödande konsekvenser för elkonsumenten, med ökade priser och små möjligheter att byta till andra leverantörer.” skriver  Gösta Gustavsson (C) .       Bloggredaktör: Ulrika Lundberg.

