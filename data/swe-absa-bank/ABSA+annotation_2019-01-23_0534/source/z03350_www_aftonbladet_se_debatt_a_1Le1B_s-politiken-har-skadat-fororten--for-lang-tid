#D IMM.

#T IMM.

S-politiken har skadat förorten – för lång tid.

#P IMM.

Oftast lyfts Socialdemokraterna fram som det parti som byggt upp det moderna Sverige med alla dess förmåner. Denna bild måste utmanas.

#P IMM.

Socialdemokraterna brukar kallas för folkhemmets parti, välfärdspartiet eller framtidspartiet, men faktum är att de problem som finns i dagens förorter är en direkt konsekvens av deras politik.

#P IMM.

Tittar man på Socialdemokraternas så kallade satsningar i utsatta områden kan man notera en gemensam nämnare, nämligen kortsiktighet. Dessa integrationsprojekt är inte bara kortsiktiga utan även innehållslösa. I genomsnitt brukar de vara i två år innan det börjar flaggas för att pengarna är slut. Integrationsprojekt som inte löser varken arbetslösheten eller bostadsbristen.

#P IMM.

Under valet 2014 kom Socialdemokraterna till Tensta; de delade ut rosor, bulle, kaffe, godbitar, pennor, ballonger och höll ett torg möte med Carin Jämtin som i sitt korta tal visade stöd för gratis SL-kort och expandering av det sociala skyddsnätet i form av mer bidrag.

#P IMM.

Men i förorten måste vi ställa oss frågan: vad handlar löften om integrationsprojekt, bidrag och gratiserbjudanden om det ena och det andra om? Att köpa röster eller att driva en socialdemokratisk politik? Ifall det handlar om att driva en socialdemokratisk politik så är detta inte heller en god nyhet för förortsborna.

#P IMM.

Socialdemokraterna är det parti som har styrt Sverige mer än något annat parti och måste erkänna och ta ansvar för dagens problem. Tanken om ett miljonprogram kan nu i efterhand ses som ett misslyckande. En miljon övernattningsbostäder som byggdes flera kilometer utanför Stockholms innerstad. Stadsdelar som hade usla förbindelser mellan varandra och ännu sämre anslutning med innerstan.

#P IMM.

Dagens dåliga skolresultat har oftast drabbat skolor i förorter. Det är också ett resultatet av en socialdemokratisk skolpolitik som fördes redan från 1980-talet med mindre betoning på betyg, ordning, disciplin, undermålig fördelningspolitik och slutligen kommunalisering.

#P IMM.

När det gäller brott och straff har så har Socialdemokraterna gång på gång i partikongressen valt att tala mindre om försvar, polis och straff och som i sin tur har förflyttat rättsväsendets fokus bort från offrens behov.

#P IMM.

Dagens Sverige lider av gårdagens skadliga politik. Om vi ska börja prata om integrationskrisen så måste vi först förstå vilka som låg bakom det.

#P IMM.

Människor som har flyttat till Sverige önskar inget annat än att få ett bättre liv här. Tidigare möttes man av Migrationsverkets handläggare som talade om att man inte fick arbeta tills man fått ett besked om uppehållstillstånd. Detta har förvisso förändrats, men det finns annat som inte fungerar.

#P IMM.

Efter uppehållstillståndet möts den nyanlände av en stängd arbetsmarknad och bostadsbrist. Självklart har individen ett eget ansvar att etablera sig i det svenska samhället och många har faktiskt lyckats med det. Men det är onekligen svårt att gå i en ständig motvind.

#P IMM.

Att som nyanländ placeras i områden där det redan är segregerat innebär en usel start på sin språkinlärning. Att arbetsmarknaden inte är öppen och ungdomsarbetslösheten är hög. Att bostadsmarknaden är näst till möjligt att träda in i.

#P IMM.

Dessa problem drabbar inte enbart de nyanlända utan även hela befolkningen som direkt eller indirekt påverkas av konsekvenserna. Socialdemokraterna bär ett stort ansvar och måste be svenska folket och förorterna om ursäkt för den förda politiken. Ni har skadat Sverige.

#P IMM.

Aras Amin, medlem i Moderata samlingspartiet, masterstudent i statsvetenskap och förortsbo.

#P IMM.

Häng med i debatten och kommentera artikeln – följ  Debatt på Facebook.

