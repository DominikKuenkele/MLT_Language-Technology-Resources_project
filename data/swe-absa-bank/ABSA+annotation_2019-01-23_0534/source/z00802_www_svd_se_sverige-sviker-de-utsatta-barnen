#D IMM.

#T IMM.

Sverige sviker de utsatta barnen.

#P IMM.

Barnskyddsutredningen är över ett år gammal, ändå har inget av förslagen förverkligats. Samtidigt talar finansministern om starka finanser. Vi kräver en ny lag och att regeringen investerar i de utsatta barnen, skriver Elisabeth Dahlin och Lars Carlsson, Rädda Barnen.

#P IMM.

Det råder kraftig tillväxt i Sverige. Efter finanskris och den tillfälliga lågkonjunkturen är de offentliga finanserna nu starka enligt finansminister Anders Borg. Finansdepartementet skrev nyligen upp sin prognos för BNP-tillväxten för 2011.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Detta innebär att det finns möjlighet och utrymme att göra långsiktiga investeringar när nu vårbudgeten ska läggas. Investeringar som både ger avkastning långt in i framtiden i form av ett bättre samhälle – och som förändrar situationen här och nu. Vi pratar om investeringar i de mest utsatta barnen.

#P IMM.

Alla barn har särskilda behov och speciella rättigheter som ska respekteras. När rättigheterna kränks, kränks även barnet. Det riskerar att bli smärtsamt för individen och dessutom mycket kostsamt för samhället. Att förebygga problem under uppväxten är inte bara en skyldighet för samhället, utan också en mycket god investering.

#P IMM.

Svensk politik och politiska beslut utgår ifrån fyraåriga mandatperioder. De partier som i dag sitter i Sveriges riksdag har alla formulerat valmanifest fram till 2014 då det är val i Sverige igen. En mandatperiod på fyra år är en alldeles för kort period att bygga ett barnvänligt samhälle, men med vilja och bra beslut finns stora möjligheter att lägga grunden. Många barn har engagerade föräldrar som sätter barnens intresse framför sina egna. En del barn har inte det. De har samhället som vårdnadshavare. Dessa barn behöver engagerade politiker med vilja att ge dem samma chanser och möjligheter.

#P IMM.

Låt oss använda det reformutrymme som nu finns och göra svensk ekonomi till ett verktyg för långsiktig samhällsförändring. Barn som växer upp under trygga villkor är otvivelaktigt en tillgång för det svenska samhället.

#P IMM.

"När man har fastnat någonstans så får man en andra chans. Om jag kommer från en familj typ skitrisig och det har skitit sig med skolan, kan jag börja om från ruta ett. Det finns kunnig personal när föräldrar inte kan allt".

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Tonåring ur Rädda Barnens rapport "Rakt från hjärtat", om barn och unga placerade i samhällets vård.

#P IMM.

Sverige måste våga satsa på reformer som inte nödvändigtvis betalar sig inom denna eller de närmaste mandatperioderna.

#P IMM.

Det är tydligt att Sverige på många sätt misslyckats med att göra verklighet av FN:s konvention om barnets rättigheter och att vi därmed svikit de mest utsatta barnen. De barn som hamnar i samhällets vård på grund av missförhållanden i hemmet eller ett eget riskfyllt beteende, fortsätter ofta att utsättas för övergrepp.

#P IMM.

Det har genom historien handlat om våldtäkter, fysisk misshandel och bestraffningar i form av tvång och kränkande tal. Barn i samhällsvård försummas fortfarande, också vad gäller rätten till utbildning och hälso- och sjukvård.

#P IMM.

På uppdrag från regeringen lade Barnskyddsutredningen för drygt ett år sedan fram en rad viktiga förslag för att stärka de mest utsatta barnens ställning. Ingenting av detta har ännu förverkligats!.

#P IMM.

Sedan socialtjänstlagen kom 1980 har det gjorts ett stort antal statliga utredningar om hur barns rätt till skydd och stöd ska tillgodoses bättre i vårt land. Rädda Barnen har yttrat sig över mängder av statliga utredningar till olika regeringar och myndighetsrapporter under årens lopp. Det finns således kunskap både hos oss, inom regeringen och hos myndigheterna.

#P IMM.

Vi vill att regeringen tar tillfället i akt, nu när de offentliga finanserna är så starka; använd Sveriges tillväxt till att på allvar rätta till bristerna i den sociala barn- och ungdomsvården. Nu finns chansen att ta itu med brister i kompetens, erfarenhet, uppföljning och tillsyn och att ta bort de oacceptabla och diskriminerande kommunala skillnaderna.

#P IMM.

För att åtgärda bristerna föreslår Rädda Barnen – i enlighet med Barnskyddsutredningen – en ny lag: Lagen om stöd och skydd för barn och unga.

#P IMM.

Utgångspunkterna för den nya lagen måste vara:.

#P IMM.

• Barns och ungas bästa.

#P IMM.

• Barns och ungas egna uppfattningar och delaktighet.

#P IMM.

• Samhällets ansvar för att skydda barn och unga som far illa behöver förstärkas. Samhället har ett särskilt ansvar för barn och unga som omhändertagits för samhällsvård.

#P IMM.

• Socialtjänsten har ansvar att identifiera, förebygga och hantera risker och missförhållanden inom barn- och ungdomsvården.

#P IMM.

• Kompetenskrav för personalen måste tydliggöras och fastställas.

#P IMM.

Rädda Barnen kräver att regeringen fattar beslut om att använda de ekonomiska möjligheter som nu finns för att investera i utsatta barn. En bra start är att genomföra förslagen från Barnskyddsutredningen.

#P IMM.

På onsdag lägger regeringen sin vårbudget. Vi hoppas att satsningar på barn finns med i den. Till nästa års budget föreslår vi att man gör en separat barnbilaga för att kunna synliggöra vilka utgifter och resurser som Sverige lägger på att säkerställa att alla barns rättigheter tillgodoses.

#P IMM.

ELISABETH DAHLIN.

#P IMM.

generalsekreterare Rädda Barnen.

#P IMM.

LARS CARLSSON.

#P IMM.

chef för Rädda Barnens Sverigeprogram.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

