#D IMM.

#T IMM.

M vill öka bilberoendet och skapa mer utsläpp.

#P IMM.

Vi miljöpartister ser goda möjligheter att skapa ett effektivt transportsystem på Södertörn, utan Tvärförbindelse Södertörn och svikna klimatåtaganden. Men ni moderater vill till varje pris fortsätta bygga omodern infrastruktur, skriver fyra MP-politiker från Södertörn i en slutreplik.

#P IMM.

Moderaterna Martina Mossberg och Sven Gustafsson, i Haninge, kallar motståndet mot Tvärförbindelse Södertörn ett svek mot över 400 000 invånare och alla kommuner på Södertörn. De anser att S och M ska respekteras i stora och avgörande frågor för Stockholmsregionens utveckling, vilket för dem innebär att tvinga fram Tvärförbindelse Södertörn.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Vi, å andra sidan, tycker att vi måste lägga partipolitiken åt sidan i de stora och avgörande frågorna, vilket för oss handlar om den klimatutmaning som vi har framför oss. Att minska utsläppen från transporterna är ett måste! Trafikverket och Naturvårdsverket är eniga: Ny teknik räcker inte – det kommer krävas en avsevärd minskning av motortrafiken och de största utsläppsminskningarna måste ske i storstadsregionerna! Detta kräver i sin tur en omställning av hela vår planering av transportsystemet.

#P IMM.

I juni i år antog riksdagen det klimatpolitiska ramverket, vilket träder i kraft den 1 januari 2018. Klimatlagen ska ge Sverige en långsiktig och stabil klimatpolitik. Bakom överenskommelsen står förutom Miljöpartiet, Moderaterna, Socialdemokraterna, Liberalerna, Centerpartiet och Kristdemokraterna, samt i vissa delar även Vänsterpartiet.

#P IMM.

Transportsektorn står för cirka en tredjedel av Sveriges utsläpp och i Stockholms län drygt hälften. Sverige har förbundit sig att minska transportsektorns utsläpp med 70 procent till 2030. Och i det perspektivet är inte Tvärförbindelse Södertörn en förutsättning för Södertörns och Stockholmsregionens utveckling. Tvärtom!.

#P IMM.

Det håller inte att tvinga fram en ofinansierad motorväg, oavsett om den går över eller under mark! I en modern storstadsregion bygger vi transportsystem för tillgänglighet och mobilitet, utan de lokala och globala miljöproblem som ökad biltrafik medför.

#P IMM.

Så frågan är hur moderaterna ska sänka utsläppen?! Ni undergräver kommunernas och regionens klimatåtaganden, ni bortser helt från Naturvårdsverkets mycket allvarliga kritik och sist men inte minst, ni lägger uppenbarligen inte särskilt stor vikt vid Sveriges klimatramverk som ni varit med och undertecknat.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Varför ska vi tvinga fram en infrastruktur med ökade utsläpp och som driver upp bilberoendet i Stockholm? Därtill, varför skulle vi medverka till att något annat mer samhällsekonomiskt lönsamt infrastrukturprojekt i landet skulle få stryka på foten? Det saknas ju trots allt 5,6 miljarder kronor till Tvärförbindelse Södertörn. Vi kan inte se att denna motorväg skulle vara mer angelägen än något annat projekt i den nationella planen.

#P IMM.

Slutligen – ert påstående att Tvärförbindelse Södertörn kommer att generera 25 000 nya bostäder i Huddinge och Haninge är taget ur luften! Utgångspunkten vid bostadsplaneringen är att bostäder ska byggas i kollektivtrafiknära lägen, ej utmed motorvägar. Det är Spårväg syd som är nyckeln till bostadsbyggandet och där det finns ett åtagande. Tvärförbindelse Södertörn motverkar tvärtom bostadsbyggandet!.

#P IMM.

Miljöpartiet ser goda möjligheter att skapa ett effektivt transportsystem på Södertörn, utan Tvärförbindelse Södertörn och svikna klimatåtaganden:.

#P IMM.

• Godstransporter från den nya containerhamnen i Norvik till Mälardalen kan ske genom dubbelspår till Nynäshamn och/eller spårtrafik för gods från Norvik till Södertälje.

#P IMM.

• Jordbros verksamhetsområden med spår ansluter till kombiterminalen för omlastning mellan väg och järnväg i Årsta/Västberga. I Södertälje finns logistikcentra med omlastningsmöjlighet från såväl båt som tåg.

#P IMM.

• Räta ut och bredda väg 225, som är den kortaste vägen mellan Nynäshamn, Botkyrka och Södertälje. Här behövs även cykelväg och trafiksäkherhetshöjande åtgärder.

#P IMM.

• Glömstavägen och Storängsleden behöver förstärkningar med breddning och kollektivkörfält, samt trafiksäkerhetshöjdande åtgärder.

#P IMM.

• Spårväg syd, som redan är beslutad, kommer att ge en kapacitetsstark kollektivtrafik till hela södra länshalvan. Vi ser även ett behov av att förlänga spårvägen till Haninge och Tyresö.

#P IMM.

• En kraftig förstärkning av stombussnätet och dubbelspår till Nynäshamn ger också ökad kapacitet för passagerare.

#P IMM.

Vi är fler kommunalråd och gruppledare från Södertörns kommuner som vågar trotsa Tvärförbindelse Södertörn. Vi tar klimatutmaningen på stort allvar, medan ni moderater till varje pris vill fortsätta bygga omodern infrastruktur. Det är inte vi som sviker!.

#P IMM.

Johan Svensk (MP).

#P IMM.

kommunalråd Haninge.

#P IMM.

Marica Lindblad (MP).

#P IMM.

kommunalråd Huddinge.

#P IMM.

Marie Åkesdotter (MP).

#P IMM.

gruppledare Tyresö.

#P IMM.

Kristian Ek (MP).

#P IMM.

gruppledare Nynäshamn.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

