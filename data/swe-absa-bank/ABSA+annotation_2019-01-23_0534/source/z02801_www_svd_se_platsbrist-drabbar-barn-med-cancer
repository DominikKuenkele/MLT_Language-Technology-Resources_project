#D IMM.

#T IMM.

Platsbrist drabbar barn med cancer.

#P IMM.

Situationen vid landets barnonkologiska centrum är i dag oroande. Vi behöver snarast utöka antalet vårdplatser för barn med cancer. Vi behöver dessutom försäkra oss om att dessa platser har tillräcklig bemanning – med rätt kompetens. Det skriver en rad verksamhetschefer gemensamt.

#P IMM.

De allra flesta patienter får den vård de behöver men priset för detta är onödigt högt.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Allt oftare tvingas barn med cancer resa mellan sjukhus för att få sin behandling i tid. På vissa håll i landet riskerar barn med livshotande sjukdomar att bli felbehandlade på grund av flytt mellan vårdavdelningar. I värsta fall försämras barnets överlevnadschanser.

#P IMM.

Varje år drabbas drygt 300 barn i Sverige av cancer. Sedan 1970-talet har man inom barnonkologin samlat vården av patienter i Sverige till specialiserade barncancercentrum. Det finns i Sverige cirka 80 vårdplatser, fördelat på Stockholm, Uppsala, Linköping, Göteborg, Lund och Umeå.

#P IMM.

De sex barncancercentrum som finns i Sverige har upparbetat en stor erfarenhet, vilket är en av de främsta anledningarna till att de medicinska resultaten har förbättrats från drygt 20 procents överlevnad på 1970-talet till runt 80 procents överlevnad i dag. De flesta cancersjukdomar som drabbar barn och ungdomar har ett aggressivt förlopp som kräver snabbt omhändertagande. Behandlingen är intensiv och risken för livshotande komplikationer till följd av behandlingen är i vissa fall nästan lika stor som risken för återfall i cancersjukdomen. Behandlingen är därför akut och måste ges på utsatt tid för att patienten inte ska försämras.

#P IMM.

Det krävs en lång introduktion för att som sjuksköterska vara tillräckligt kompetent att ensam ansvara för cancerdrabbade barn. Vid personalbrist innebär detta att vikarier eller bemanningsföretag bara kan utföra en liten del av vården och den ordinarie personalen tvingas därför ofta arbeta dubbla pass under stor stress. En del av vården flyttas till andra avdelningar eller andra sjukhus vilket innebär att personal med mindre erfarenhet av barncancervård sköter patienterna och att läkarna tvingas springa mellan avdelningarna.

#P IMM.

Vi befinner oss i en situation, mest uttalat på landets stora barncancercentrum, där brist på vårdplatser och kunnig personal utgör ett hot mot den välorganiserade och trygga vård som byggts upp sedan decennier. Även på de barncancercentrum där situationen inte är akut så ser vi att skillnaden mellan att kunna ge god och fullvärdig vård och att hamna i en situation där det inte är möjligt, är alltför liten. I dag överlever allt fler barn sin sjukdom tack vare bland annat intensivare behandlingar, vilka kräver längre sjukhusvistelser än på 1980-talet. Ändå har antalet vårdplatser för barn med cancer i Sverige varit konstant sedan dess.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Resultatet på kort sikt är att de allra flesta patienter får den vård de behöver men priset för detta är onödigt högt. Det innebär dyra lösningar med extrabetalningar till personal som tar extra pass, köpt vård i ett annat landsting eller till och med ett annat land. För personalen är lösningen ansträngande, vilket bidrar till den allt större bristen på erfarna sjuksköterskor. Vård av barn med cancer är en tung specialitet som kräver mycket kunskap och personligt engagemang av personalen, men som också ger mycket tillbaka. Många sjuksköterskor väljer dock att söka sig bort från sådant arbete när resursbristen försämrar arbetsmiljön. De söker sig i stället till alternativ med högre lön, mindre stress och bättre arbetstider. De stora barncancerenheterna tvingas periodvis stänga de få specialiserade vårdplatser som finns på grund av personalbrist.

#P IMM.

Idag dör lika många barn till följd av infektioner och komplikationer till behandlingen som av återfall av cancersjukdomarna. Sannolikheten att dö av infektion är än större om barnen inte får behandling i tid. Om det har dött något barn på grund av platsbrist är svårt att säga; vi som arbetar med detta ser många situationer där barn avlider och vi funderar på om detta kunnat undvikas med mer erfaren personal omkring barnet, men det är svårt att ge ett enkelt svar. Det är oerhört viktigt att huvudmännen tar denna fråga på allvar – för att inte riskera barns liv i väntan på behandling.

#P IMM.

Vi behöver snarast utöka antalet vårdplatser för barn med cancer i Sverige. Ökad överlevnad innebär att vi måste ha fler platser totalt i Sverige för denna patientgrupp. Vi behöver dessutom försäkra oss om att dessa platser bemannas av ett tillräckligt antal personal med rätt kompetens. Ett så avancerat och krävande arbete måste ersättas tillräckligt bra för att personalen ska välja att söka sig till och stanna inom området.

#P IMM.

De som bär ansvar för detta är huvudmännen – landstingen – som genast bör agera för att fler specialister och vårdplatser för cancersjuka barn ska finnas tillgängliga.

#P IMM.

Situationen vid landets barnonkologiska centrum är i dag oroande. Alla vi som arbetar med barncancer i Sverige upplever att brist på kunnig personal i kombination med brist på vårdplatser utgör ett hot mot de goda behandlingsresultat vi i dag vant oss vid att se.

#P IMM.

KARIN MELLGREN, sektionschef,MARIAHAMMARSTRAND ochANNA MAGNUSSON, vårdenhetschefer, Barncancercentrum i västra Sverige, Drottning Silvias barn- och ungdomssjukhus, Göteborg.ARJA HARILA-SAARI, sektionschef,LISA BURSTRÖM, chefsjuksköterska, Onkologi och koagulation, BM1, Astrid Lindgrens barnsjukhus, Karolinska sjukhuset, Stockholm.MIKAEL BEHRENDTZ, verksamhetsansvarig,ANNA HJÄLMDAHL-TRYGG, vårdenhetschef, Barnonkologiska enheten, Barn- och ungdomsmedicinska kliniken, US Linköping.BRITT-MARIE FROST, sektionschef,CHARLOTTAÖIJEN, avdelningschef, Barnonkologen, Akademiska barnsjukhuset, Uppsala.ULRIKA NORÉN NYSTRÖM, medicinsk chef,EVASJÖDIN ERIKSSON, avdelningschef, Barnonkologiska avdelningen, Barn- och ungdoms- centrum, Norrlands universitetssjukhus, Umeå.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

