#D IMM.

#T IMM.

Nyanlända elever har   
inte fått språkligt stöd.

#P IMM.

Skolornas ekonomi räddas av nyanlända elever. En plats för språkintroduktion på gymnasiet ger dubbelt så hög skolpeng som en plats på samhällsprogrammet. Men på Brännkyrka gymnasium går extraslantarna rätt ner i skolbudgeten istället för till stöd åt introduktionseleverna. Extra språkövningar står gratis volontärer för, skriver flera lärare på Brännkyrka gymnasium gemensamt.

#P IMM.

Problemet ligger inte i invandringen utan i en skolpolitik som direkt förhindrar integration.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Den svenska skolan har problem – något som blivit extra tydligt i Stockholms Stads gymnasieskolor den senaste tiden. De populära och överfulla innerstadsskolorna går med förlust, det saknas medel till lärarnas nya löner och dessutom finns det segregerade skolor med så kallat dåligt rykte som få söker sig till frivilligt. En sådan skola är Brännkyrka gymnasium i Midsommarkransen. Skolan har de senaste tio åren har haft vikande elevunderlag och har utvecklats till en så kallade "invandrarskola" som ungdomar – oavsett etnisk bakgrund – undviker i sitt gymnasieval om de har möjlighet välja något annat. Brännkyrka gymnasium läggs därför ner efter vårterminen.

#P IMM.

Men på Brännkyrka gymnasium räcker pengarna och skolan har gått med vinst – trots tomma klassrum, elever med låga betyg och dåliga förutsättningar att klara gymnasiekurser. Hur är detta möjligt?.

#P IMM.

För att kompensera det låga sökantalet till Brännkyrka gymnasiums nationella program, har man fyllt ut lokalerna och lärartjänsterna med cirka 200 elever som går på Språkintroduktionsprogrammet, avsett för nyligen invandrade ungdomar som behöver svensk gymnasiebehörighet. Dessa elevers skolpeng är mer än dubbelt så hög som den för gymnasiets största program, samhällsprogrammet – 79 000 kronor jämfört med 35 000 kronor.

#P IMM.

En lysande affär för en skola på fallrepet! Åtminstone om man, som vid Brännkyrka gymnasium, underlåter att ge eleverna det stöd som den högre skolpengen syftar till. Eleverna har periodvis varit utan läromedel, lexikon och adekvat språkstöd.

#P IMM.

Skolformen har inte heller anpassats till elevernas behov av svensk språkutveckling, utan planeras utifrån grundskolans kursinnehåll. På Brännkyrka gymnasium förekommer till exempel engelska på schemat för elever som endast kan några få ord svenska och ingen engelska. Man kan utan expertkunskap ifrågasätta nyttan med aktiviteten innan svenskan har blivit gemensam nämnare.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Lärarna har i många fall inte fått någon som helst fortbildning för att arbeta språkutvecklande med dessa elever. Den enda stora språksatsningen på Brännkyrka görs av en grupp volontärer som kommer till skolan varje vecka och konverserar med eleverna – utan kostnad för skolan.

#P IMM.

Den extra höga skolpengen har gått till att hålla skolans totala budget i balans.

#P IMM.

Stockholm Stad planerar nu att starta grupper med språkintroduktionsprogram i de populära men förlusttyngda skolorna i innerstaden för att, som det heter, öka integrationen. Frågan är om språkintroduktionseleverna kommer att få den hjälp de har rätt till.

#P IMM.

Vi befarar att dessa elevers pengar istället används för att göra röda budgetsiffror svarta. Integration sker inte heller per automatik genom att placera dessa elever i en populär gymnasieskola i innerstaden i en liten, avskild grupp. Vår erfarenhet, efter tio års liknande arbete, är att det är betydligt svårare och dyrare än så.

#P IMM.

Under tiden som Stockholms Stads politiker kraftfullt avvaktar sitt skol- och integrationsproblem och fortsätter fylla ut skolor som inte går runt ekonomiskt, riskerar hundratals nyanlända ungdomar slås ut ur systemet när deras kunskaper aldrig når förväntat resultat, bland annat på grund av bristande språkkunskaper och skolorganisation.

#P IMM.

Den kommunala gymnasieskolan i Stockholm riskerar att bli ett integrationspolitiskt haveri. Problemet ligger inte i invandringen utan i en skolpolitik som direkt förhindrar integration.

#P IMM.

Vi vill att politikerna tar sitt ansvar för att språkintroduktionseleverna inte behandlas som askungebarn, eller blir ett medel för skolor att nå en balanserad budget.

#P IMM.

GUN ANDERSSON.

#P IMM.

lärare Brännkyrka gymnasium.

#P IMM.

ANITA HEDBERG.

#P IMM.

specialpedagog, Brännkyrka gymnasium.

#P IMM.

SARA NILSSON.

#P IMM.

lärare Brännkyrka gymnasium.

#P IMM.

VICTOR PALM.

#P IMM.

lärare Brännkyrka gymnasium.

#P IMM.

LENNART STEEN.

#P IMM.

lärare Brännkyrka gymnasium.

#P IMM.

JONAS AGHED.

#P IMM.

bibliotekarie Brännkyrka gymnasium.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

