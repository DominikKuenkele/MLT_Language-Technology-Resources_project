#D IMM.

#T IMM.

Partier skyr frågan   
om rätt till dödshjälp.

#P IMM.

Bör en psykiskt frisk men döende person få rätt till dödshjälp för att slippa den sista tidens plågor och förnedring? Den inställningen är på väg att segra i allt fler länder, men i Sverige vill partierna inte ens utreda frågan, skriver Inga-Lisa Sangregorio.

#P IMM.

I Sverige, den bästa av världar, anser politikerna att dödssjuka människor inte behöver några fri- och rättigheter.Inga-Lisa Sangregorio.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

**I början av februari **fastslog Kanadas högsta domstol att förbudet mot dödshjälp strider mot The Canadian Charter of Rights and Freedoms. Bakgrunden till beslutet var ett par rättsfall, ett av dem initierat av den ALS-drabbade Gloria Taylor. Hon hann dö innan hon fick rätt av domstolen, men hennes motiveringar citeras utförligt i domen och uttrycker så väl vad dödshjälpsfrågan handlar om.

#P IMM.

Så här förklarar Gloria Taylor varför hon ville ha rätten att själv avgöra när och var och hur hon skulle avsluta sitt liv:.

#P IMM.

"Jag vill inte avsluta mitt liv på ett våldsamt sätt. Jag vill inte att min död ska bli traumatisk för mina närmaste. Jag vill ha den lagliga rätten att dö fridfullt, vid den tidpunkt som jag själv väljer, omgiven av min familj och mina vänner.".

#P IMM.

Hon framhåller att hon inte är deprimerad om än naturligtvis sorgsen ibland, och att hon är fast besluten att njuta av de stunder i livet som fortfarande ger henne glädje. Men hon vet att den stund kommer då sjukdomen fortskridit så långt att enough is enough, nu räcker det:.

#P IMM.

"När den tiden kommer vill jag kunna kalla samman min familj, berätta om mitt beslut, säga ett värdigt farväl och nå ett avslut – för min del och för deras.

#P IMM.

Min nuvarande livskvalitet försämras av att jag inte säkert vet att jag kommer att ha rätt att be en läkare hjälpa mig att dö när detta ’nu räcker det’- ögonblick inträffar. Jag lever i fruktan för att min död kommer att bli långsam, svår, motbjudande, smärtsam, ovärdig och stå i motsättning till alla de värderingar och principer som jag har försökt att leva efter.

#P IMM.

Vad jag fruktar är en död som innebär en förnekelse av i stället för en avslutning på det liv jag levt. Jag vill inte dö långsamt, bit för bit. Jag vill inte ligga medvetslös i en sjukhussäng. Jag vill inte dö plågad av smärta.".

#P IMM.

Samma uttryck, enough is enough, använde Brittany Maynards mor i en känslofylld teveintervju i samband med introduktionen av ett lagförslag som avser att ge dödssjuka medborgare i Kalifornien rätt till dödshjälp.

#P IMM.

Brittany Maynard var en ung kvinna som drabbats av en obotlig hjärntumör.  Hon flyttade med sin make och resten av sin familj till Oregon, en delstat som sedan mer än sjutton år har en lag som ger medborgare som har mindre än sex månader kvar att leva rätt att få ett medel utskrivet som de själva kan inta när och var (och om) de känner att "enough is enough". Den första november förra året avslutade hon sitt liv i sitt eget hem, omgiven av sina närmaste. Nu fortsätter maken och modern hennes kamp för att ge andra i hennes situation samma möjlighet, och de börjar i hennes tidigare hemstat Kalifornien.

#P IMM.

**En av mina vänner, **konstnären Kerstin Abram-Nilsson, drabbades liksom Gloria Taylor av ALS, i Kerstins fall av en typ som hade ett snabbt och särskilt plågsamt förlopp. Som om inte det lidande som själva sjukdomen förorsakar vore tillräckligt förmörkades hennes sista månader ytterligare av att hennes läkare inte ville eller kunde garantera att hon skulle slippa kvävas till döds.

#P IMM.

I den bok som hennes make, Axel Valdemar Axelsson, gav ut efter hennes död återger han några av de brev hon skrev till sin läkare, galghumoristiska men förtvivlade rop på hjälp.  Det enda alternativ läkaren kunde erbjuda var att hon skulle svälta sig till döds. "Att som avslutning på livet bli ställd inför ett sista heroiskt prestationskrav var svårt att uppleva som hjälp", kommenterar maken. "Hon hade så gärna velat använda sin redan så begränsade tid produktivt. Hon hade ju fortfarande den mentala vitaliteten, viljan och förmågan intakt. Begränsningen låg i att de timmar som stod till buds för var dag blev färre och också alltmer upptogs av ångest och oro.".

#P IMM.

Boken, "Lyckliga ni som lever", är illustrerad med Kerstins osentimentala teckningar där hon gestaltar sitt eget kroppsliga förfall och de ibland ganska dråpliga vardagshändelser som blev följden. Det sista nödropet är en anteckning från Stockholms sjukhem:.

#P IMM.

måste jag.

#P IMM.

leva en vecka.

#P IMM.

till.

#P IMM.

jag har inte ätit.

#P IMM.

på 7 dar.

#P IMM.

varför har.

#P IMM.

jag inte.

#P IMM.

dött?.

#P IMM.

det här är.

#P IMM.

hemskt.

#P IMM.

skräck.

#P IMM.

varje.

#P IMM.

ande tag.

#P IMM.

**Men i Sverige, **den bästa av världar, anser politikerna att dödssjuka människor inte behöver några fri- och rättigheter. Inget av de åtta riksdagspartierna som tillfrågades inför höstens val ansåg att frågan ens behövde utredas. Den som inte är nöjd med utsikten att kvävas eller svälta sig till döds eller i bästa fall ligga som ett nedsövt kolli får väl resa till Schweiz. Dödsresorna till Schweiz är nutidens motsvarigheter till sextiotalets abortresor till Polen.

#P IMM.

I dag är alla partier överens om att du har rätt till samhällets hjälp om det är livet som växer i din buk. Då har du rätt att "bestämma över din egen kropp", och sjukvården ställer upp med abortpiller eller operation.

#P IMM.

Men om det är döden som växer i din buk och sjukvården är maktlös, då får du ingen hjälp. I en debattartikel berättade filosofiprofessorerna Wayne Sumner och Torbjörn Tännsjö om en 53-årig kvinna, Monika, som befann sig på hospis med en långt framskriden bukcancer. Hon led av "illamående, kräkningar, diarré, hög feber och svåra smärtor från tumörer i lever och bäcken". Hon själv och hennes familj önskade att hon skulle få möjlighet att avsluta sitt liv och slippa de sista veckornas lidande.

#P IMM.

I dagens Sverige, där valfriheten är total när det gäller det mesta, existerar inte den möjligheten. Vi nekas den rätt som Kanadas högsta domstol nu beviljat landets medborgare, att få möjlighet att "dö fridfullt, vid den tidpunkt som jag själv väljer, omgiven av min familj och mina vänner".

#P IMM.

INGA-LISA SANGREGORIO.

#P IMM.

frilansjournalist och författare.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

