#D IMM.

#T IMM.

Pressa EU-länder att förbjuda kat.

#P IMM.

MISSBRUK Den nuvarande kat-lagstiftningen är ett spel för gallerierna. Sverige måste skärpa lagen, men som EU-ordförande även markera sitt avståndstagande gentemot drogliberala länder. Få åtgärder skulle märkas mer bland knarkhandlarna på Rinkeby torg än om drogen görs olaglig i transitländerna, skriver borgarrådet Ewa Samuelsson och polisen Fredrik Wallén (båda KD).

#P IMM.

De negativa effekterna av drogen kat är grovt underskattade i Sverige. Kat-missbruket bidrar till att passivisera ett stort antal invandrade män, i huvudsak från Somalia, då bruket av drogen är socialt accepterad i vida kretsar på Afrikas horn.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Människor som redan är segregerade och står långt från arbetsmarknaden tuggar sig för varje dag längre och längre in i utanförskapet. Och precis som vid annat missbruk så är det missbrukarnas familjer som drabbas hårdast.

#P IMM.

Att förebygga och förhindra missbruk är en av de svåraste upp- gifterna samhället har. Men just kat har speciella egenskaper som borde göra drogen lättare att stoppa än andra och det går åt stora mängder för att uppehålla ett missbruk.

#P IMM.

Då drogen huvudsakligen odlas i Östafrika krävs också en väl fun- gerande logistisk kedja då kat- bladen förlorar sin effekt om den används mer än fem dygn efter skörd. Likväl smugglas dagligen 100-tals kilo kat in i Sverige, van- ligen via Nederländerna eller Storbritannien där drogen till skillnad från i Sverige är helt legal.

#P IMM.

Den svenska lagstiftningen vad gäller kat är idag ett spel för gallerierna då kat till skillnad från andra illegala droger kräver oerhörda mängder för att räknas som grovt. Praxis idag säger 200 kilo kat vilket motsvarar tio resväskor med den maxvikt som den genomsnittlige charter- resenären får ta med på flyget.

#P IMM.

Det bidrar knappast till att tull och polis lägger stora resurser på att stoppa smugglingen och langningen och heller inte till att Sverige tas på allvar i diskussioner med andra länder.

#P IMM.

Vi är dock övertygade om att kat går att stoppa och presenterar här tre konkreta åtgärder:.

#P IMM.

1. Agera inom EU för att kriminalisera kat. Sverige bör under sin tid som EU:s ordförandeland tydligt markera sitt avståndstagande gentemot drogliberala länders syn.

#P IMM.

Ett hårt slag för kat-langarna skulle vara att transitländerna Nederländerna och Storbritannien gör kat illegalt. Få enskilda internationella åtgärder skulle märkas mer bland knarkhandlarna på Rinkeby torg och göra tillvaron säkrare för medborgarna än detta.

#P IMM.

2. Minska mängden som krävs för grovt narkotikabrott.

#P IMM.

Idag är det i princip riskfritt att hantera kat utifrån perspektivet risk för fängelse och eventuell påföljande utvisning. Med en lagskärpning skulle fler hålla sig ifrån hanterandet inom Sveriges gränser.

#P IMM.

Det svenska samhället skickar en tydlig signal om att de inte anser att droganvändande är accep- tabelt vilket i sin tur ger pondus åt de somalier som arbetar för att stoppa kat-missbruket och minska dess skadeverkningar. Då kommer det också bli lättare för regeringen att internationellt agera för att kriminalisera kat.

#P IMM.

3. Återstarta Trestads-projektet. Även om drogproblematiken långtifrån enbart är ett storstadsproblem så är det ofta hos storstädernas ungdomar som nya drogvanor får fäste.

#P IMM.

Tidigare pågick ett projekt där skolan tillsammans med kommunens socialtjänst arbetade förebyggande med ungdomar och deras föräldrar. Projektet gick ut på att stärka ungdomarna så att de vågar säga nej till droger samt skapa en miljö så att de som testar eller är i riskzonen för att utveckla ett missbruk fångas upp. Arbetsmetoderna var lyckade men sedan projektet lades ner har inget kommit istället.

#P IMM.

Självklart krävs det mycket arbete också på den lokala nivån av såväl poliser som kommunal socialtjänst och av frivilligorganisationer. Men alla inblandade, inte minst de somalier som kämpar mot att missbruket av kat ska sprida sig i vidare kretsar måste få luft under vingarna och rimliga verktyg att arbeta med.

#P IMM.

Vi måste faktiskt ställa oss frågan om inte kat skulle betraktas som ett betydligt mer prioriterat samhällsproblem om inte praktiskt taget alla kat-missbrukare tillhörde grupper med obefintlig eller i alla fall mycket liten förankring i det svenska samhället.

#P IMM.

Beredskapen finns därute och kampen för att unga ska förbli drogfria är långtifrån förlorad.

#P IMM.

EWA SAMUELSSON (KD).

#P IMM.

borgarråd i Stockholms stad.

#P IMM.

FREDRIK WALLÉN (KD).

#P IMM.

kriminalkommissarie, ledamot i Hässelby-Vällingbys stadsdelsnämnd och fullmäktigeledamot i Stockholms stad.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

