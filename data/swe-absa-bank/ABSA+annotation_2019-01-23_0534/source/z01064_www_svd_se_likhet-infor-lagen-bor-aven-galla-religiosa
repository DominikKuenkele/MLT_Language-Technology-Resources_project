#D IMM.

#T IMM.

Likhet inför lagen bör även gälla religiösa.

#P IMM.

Trossamfund som diskriminerar utifrån kön, religion eller sexuell läggning borde inte få statliga pengar. Ändå föreslår regeringens utredare detta, skriver Patrik Lindenfors, styrelseledamot i Humanisterna.

#P IMM.

I utredningen om statens stöd till trossamfund, som märkligt nog hade ordförande i den religiösa organisationen Socialdemokrater för tro och solidaritet Ulf Bjereld som särskild utredare, kan man läsa följande:.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

"En grundläggande värdering i ett demokratiskt samhälle är att diskriminering eller kränkningar av personer på grund av bl.a. kön, religion och sexuell läggning inte kan tolereras. Om ett trossamfund inte skulle respektera principen om alla människors lika värde bör det därför som regel inte vara stödberättigat. Samtidigt skyddar Europakonventionen trossamfundens autonomi och inre liv och ett trossamfund bör, i enlighet med sin religiösa lära, bl.a. fritt få välja vilka personer som ska företräda den religiösa kärnverksamheten, såsom religiösa ledare och lärare, även om detta innebär en särbehandling som grundas på t.ex. kön eller sexuell läggning.".

#P IMM.

I klartext innebär detta att (1) ett demokratiskt samhälle inte kan tolerera diskriminering på grund av kön eller sexuell läggning, men att (2) religiösa samfund ska ha undantag från detta och tillåtas diskriminera kvinnor och homosexuella och ändå få bidrag.

#P IMM.

Medan människor som är med i ett icke-religiöst förbund kan anmälas och straffas för diskriminering med avseende på kön eller sexuell läggning så menar utredarna alltså att samma lagrum inte skulle gälla för människor som är med i ett religiöst förbund. Förslaget är i och med detta ett oroväckande avsteg från principen att alla människor ska vara lika inför lagen.

#P IMM.

Vidare kan man läsa detta:.

#P IMM.

"Utredningen anser även att trossamfund som klart överträder principen om alla människors lika värde ska exkluderas från statens stöd. Det kan t.ex. handla om trossamfund som uttrycker missaktning för grupp av personer med anspelning på t.ex. kön, etniskt ursprung, trosbekännelse eller sexuell läggning.".

#P IMM.

Med tanke på att till exempel Mose lag i den hebreiska bibeln, Paulus brev i det Nya Testamentet och berättelserna om Lot i Koranen alla innehåller fördömanden av homosexuella handlingar så uppstår här en krock med den princip man uttryckte i det förstnämnda citatet, nämligen att det enda undantaget utredarna var beredda att göra skulle handla om religiösa ledare och lärare. Här försöker man smyga in ett undantag till, nämligen man vid stöd till trossamfund ska bortse från att religiösa urkunder uttrycker fördomsfulla fördömanden. Homosexualitet är här bara ett exempel i mängden, samma problem finns vad gäller inställningen till kvinnor och människor med annan livsåskådning.

#P IMM.

Utredarna verkar vilja ge bidrag till religiösa samfund och samtidigt kunna påstå att man tillämpar likabehandlingskriterier vid utvärderingen av vilka samfund som ska ha dessa bidrag. Detta är en omöjlig balansgång som har resulterat i ett förslag som skulle innebära institutionaliserat hyckleri.

#P IMM.

I en demokratisk stat som vill tillämpa en princip om icke-diskriminering borde statligt stöd till fördomsfulla livsåskådningar vara en omöjlighet. Detta är inte samma sak som att blanda sig i trossamfundens autonomi och inre liv – de kan fortsätta ha vilka åsikter de vill. Det handlar endast och enbart om att staten inte bör spendera skattepengar på organisationer som tillämpar diskriminering. Detta borde vara en självklarhet.

#P IMM.

Patrik Lindenforsstyrelseledamot i Humanisterna.

#P IMM.

Här kan du läsa betänkandet i sin helhet.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

