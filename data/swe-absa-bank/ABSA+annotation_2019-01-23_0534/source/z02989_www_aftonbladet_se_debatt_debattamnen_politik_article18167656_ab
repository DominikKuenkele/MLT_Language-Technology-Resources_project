#D IMM.

#T IMM.

Sluta skuggboxas – vi behöver komma överens.

#P IMM.

Karin Enström blundar för effekterna av den egna politiken. Den faktiska verkligheten döljs av en skönmålning av sakernas tillstånd.

#P IMM.

Läget är att 15-20 procent av de heltidsanställda soldaterna hoppar av i förtid, problemen med stabiliteten i systemet med deltidsanställda soldater är tydligt, oerhört stora behov av materielinvesteringar ligger framför oss. Att i det läget slå sig för bröstet och skryta om hur bra allt är, är inte ansvarsfullt.

#P IMM.

Moderaternas försvarspolitik blir alltmer gåtfull. Ju mer den bistra verkligheten tränger sig på, desto starkare blir skönmålningen. Samtidigt blir de allt mer aggressiva mot oppositionen. Det är märkligt att det tycks vara vi socialdemokrater som starkast markerar behovet av breda uppgörelser i försvarsberedningen. En sådan uppgörelse skulle kunna skapa den långsiktiga stabilitet som krävs för att lösa problemen kring både materiel och personalförsörjning. Då kan vi också gemensamt ta ansvar för ekonomin.

#P IMM.

Detta tycks dock inte vara ett perspektiv som Moderaterna bejakar, utan de ångar på med sin bristande eftertänksamhet och svaga verklighetsförankring. Inget tycks man ha lärt sig av det konfrontatoriska misstaget när man med bara tre rösters övervikt trumfade igenom det nya yrkesförsvaret i Sveriges riksdag.

#P IMM.

Det är dags för Karin Enström och Moderaterna att skärpa sig! Istället för tramsig skuggboxning krävs nu rejäla och gemensamma tag för att åtgärda problemen i svensk försvarsmakt. Nu handlar det om Sverige och inte småskuren partipolitik.

#P IMM.

Peter Hultqvist (S).

#P IMM.

Ordförande i riksdagens försvarsutskott.

