#D IMM.

#T IMM.

Plågsamt att se en man bli extremist.

#P IMM.

Vad är det som gör att en till synes normal och intelligent människa överger liberala värderingar och går över till extremism och hat?.

#P IMM.

När en närstående man försvann i fanatism och glödande hat gentemot muslimer blev frågan högaktuell för min del. Familjetragedi, men också ett misslyckande i samhällelig mening då detta obegripliga går att söka i ett livslångt utanförskap.

#P IMM.

Mannen som bott i Sverige i över fyrtio år är nu lite över sjuttio. Hela livet har han ägnat åt att passa in. Men i takt med att främlingsfientligheten växt sig allt starkare mot invandrare valde han att haka på fientligheten.

#P IMM.

Mannen växte upp i det brittiska kolonialsamhällets tregradiga skala: vita, färgade och svarta. Han var ovanlig för sin tid och för sin kultur. I stället för att studera till ett klassiskt statusyrke lockade kreativt skapande och han kom till Europa tidigt 60-tal, blev sekulariserad och levde ett liv i konst- och avantgardekretsar.

#P IMM.

Men även i det för den tiden liberala London kände han att hudfärgen var i vägen.

#P IMM.

Besöken hos svenska flickvännens föräldrar gav honom en bild av ett land med jämlikhet. Här kände han sig fri från såväl den egna kulturens påtryckningar som kolonialrasism. Visst tittade folk på honom, men inte dömande.

#P IMM.

1969 gick flytten till Sverige. Vid den här tiden pågick en omfattande arbetskraftsinvandring. På flygplatsen fick han frågan hur länge han tänkt stanna.

#P IMM.

”Jag ska gifta mig och stanna för evigt”, sa mannen.

#P IMM.

”Välkommen”, sa polisen.

#P IMM.

Tre dagar senare arbetade han och läste snart matematik på universitetet.

#P IMM.

Mannen bodde inte i miljonprogramsområde utan i medelklassförort och var länge ensam om sin hudfärg. Svenska lärde han sig snabbt. Till jobbet hade han precis som de andra med sig lunchlåda – ostmackor och kaffetermos. Kärleken till sitt nya land visade han i sina akvarell- och oljemålningar.

#P IMM.

Året blir 1991. Det är krig på Balkan och i Sverige blåser starka högervindar. Främlingsfientliga Ny Demokrati väljs in i riksdagen på invandring och invandraren. Det talades om vilka som hade rätt till Sverige. En man, Lasermannen, gjorde sak av sina extrema åsikter om invandrare och tog till mord.

#P IMM.

Den man som en gång trotsat ett rasistiskt samhällsystem kände sig återigen oönskad. Men mindes också att han faktiskt hade varit välkommen hit.

#P IMM.

Snart antydde han främlingsfientlighet: Det är för många invandrare. Det blir bara problem.

#P IMM.

Vid den här tiden kände han inte längre igen landet jämlikt och slog fast: i Sverige blir man aldrig svensk. Så började den inåtvända fasen.

#P IMM.

När du knuffas ut i ett utanförskap ligger det då inte nära till hands att rädda sitt eget skinn?.

#P IMM.

I segregation gror idéer och världsbilder grundade på dogmatik, rädsla och hat. Långtifrån alla blir dogmatiska, men vi får inte underskatta detta samhällsklimat som blivit vårt.

#P IMM.

11 september 2001. Med terrordåden kröp misstänksamheten in. Mot slöjklädd kvinna och svarthårig man. Plötsligt fanns fiender inpå husknuten, det talades om en hotbild mot Sverige.

#P IMM.

Mannen förde dagbok över nyheter och fick sin världsbild bekräftad.

#P IMM.

I religionen som han klippt banden till på 60-talet fann han tillhörighet. Återtåget manifesterades i traditionella kläder, dagliga böner och sträng disciplin. Längtan bort blev längtan till något.

#P IMM.

När dottern sedan blev gravid med en muslim visste hatet inga gränser – han försköt sin dotter. Barnbarnet vill han inte se.

#P IMM.

Mannen såg Sverige gå från Landet jämlikhet till Landet utanförskap med ökad segregation, intolerans och plats för högerextremism. Där ligger några av svaren på varför han styrde in mot fanatism – en världsbild som ger tillhörighet, identitet och tröst.

#P IMM.

Denna en gång i tiden liberale konstnär delar in människor i onda eller goda. Det är det han lärt i det koloniala samhället, och det han tar till när utanförskapet i det nya landet inte ger honom ett val.

#P IMM.

Mannen är en enskild individ med säregna svagheter, men hans tidsresa i Sverige är ändå en mörk skildring av vart vi är på väg och hur det kunde bli så här.

#P IMM.

FAKTA.

#P IMM.

Ulrika Nandra.

