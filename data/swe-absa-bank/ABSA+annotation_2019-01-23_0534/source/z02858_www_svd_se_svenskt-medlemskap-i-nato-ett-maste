#D IMM.

#T IMM.

Svenskt medlemskap   
i Nato ett måste.

#P IMM.

Ett svenskt medlemskap i Nato behövs. Tanken på villkorslös neutralitet i alla lägen är inte bara förlegad utan också farlig i en allt mer föränderlig och kaotisk omvärld, skriver nio centerpartister.

#P IMM.

Att ha en militär beredskap för att kunna skydda hela Sverige - och inte bara Stockholm - handlar om mer än bara nationens säkerhet. Det handlar om långsiktig trovärdighet för vår nation.Fredrick Federley ochHanna Wagenius med flera.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Nyligen klassades konflikten i Ukraina som ett krig av internationella Röda Korset. Att i denna alltmer instabila tid tro att vi kan stå ensamma ter sig tyvärr både naivt och kortsiktigt. Även om inget direkt militärt hot föreligger mot Sverige så kan vi inte ignorera avsaknaden av fungerande incidentberedskap när ryska bombplan under förra året flög nära svenskt luftrum. I stället motades de ryska bombplanen bort av två danska jaktplan som stod i beredskap på Natobasen Siauliai i Litauen.

#P IMM.

Att ha en militär beredskap för att kunna skydda hela Sverige - och inte bara Stockholm - handlar om mer än bara nationens säkerhet. Det handlar om långsiktig trovärdighet för vår nation. Ska Sverige vara den plats för investeringar, miljöutveckling och tillväxt som vi vill se så är det viktigaste inte att vi är alliansfria. Det viktigaste är att vi har en stabil säkerhetssituation. Ingen vill forska eller investera i ett land som är otryggt. Därför är ett Natomedlemskap inte bara rätt ur ett säkerhetspolitiskt perspektiv. Den trygghet det skulle innebära kan på sikt också vara helt nödvändig för fler investeringar, jobb och tillväxt.

#P IMM.

Den svenska försvarsmakten är en av de mest Nato-anpassade i världen, kanske den bäst anpassade icke-medlemmen. Vi deltar i fler Nato-ledda militära insatser än vad många medlemmar gör. Insatsen i Libyen 2011 och den pågående insatsen i Afghanistan är två aktuella exempel på detta. Vi har varit medlemmar i det Nato-anknutna Partnership for Peace sedan 1994. I juni i år gav regeringen Försvarsmakten i uppdrag att förhandla om ett "Host Nation Support"-avtal som skulle möjliggöra ökat samarbete med Nato-styrkor på svensk mark. Vi står alltså närmare Nato än vad vi någonsin tidigare har gjort.

#P IMM.

Centerpartiet är sedan 2013, likt Kristdemokraterna, för en förutsättningslös utredning av ett svenskt medlemskap i Nato. Både Centerpartiets Ungdomsförbund och Centerstudenter har under 2014 tagit stämmobeslut på att vara för ett fullvärdigt medlemskap i Nato. Det markerar en glasklar omsvängning inom centerrörelsen som inte kan ignoreras inom svensk försvarspolitik.

#P IMM.

Tanken på villkorslös neutralitet i alla lägen är inte bara förlegad utan också farlig i en allt mer föränderlig och kaotisk omvärld. Kriser och krig återfinns inte bara i vårt närområde utan påverkar oss alltmer ju mer globaliserad och sammanbunden världen blir. Förmågan att försvara mänskliga rättigheter och hantera konflikter kan inte inskränkas till vårt närområde. EU har insett detta och baserar därför sina militära åtaganden i stor utsträckning på Nato. Endast fyra EU-länder är inte medlemmar i Nato och Finlands statsminister Alexander Stubb har öppet deklarerat att han är för ett finskt Nato-medlemskap.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

I denna tid av konflikt och militär osäkerhet i vårt närområde så kan vi inte låta försvaret av Sverige bero på hopp om att bli lämnade i fred vid eventuella konflikter. Fler jobb och ökad tillväxt är beroende av fred och frihet. För det krävs det att vi har en stabil säkerhetssituation. Ett C:.

#P IMM.

FREDRICK FEDERLEY.

#P IMM.

Europaparlamentariker, ledamot i Centerpartiets partistyrelse.

#P IMM.

HANNA WAGENIUS.

#P IMM.

Förbundsordförande Centerpartiets Ungdomsförbund, ledamot i Centerpartiets partistyrelse, riksdagskandidat Centerpartiet.

#P IMM.

HANNES HERVIEU.

#P IMM.

Förbundsordförande Centerstudenter, ledamot i Centerpartiets partistyrelse, riksdagskandidat Centerpartiet.

#P IMM.

ALGOT THORIN.

#P IMM.

1:e vice förbundsordförande Centerpartiets Ungdomsförbund, riksdagskandidat Centerpartiet.

#P IMM.

JONNY CATO HANSSON.

#P IMM.

2:e vice förbundsordförande Centerpartiets Ungdomsförbund, riksdagskandidat Centerpartiet.

#P IMM.

ALFRED ASKELJUNG.

#P IMM.

Riksdagskandidat Centerpartiet, tidigare soldat i Nordic Battlegroup 11.

#P IMM.

DANIEL BARTENIUS.

#P IMM.

medlem Centerpartiet, veteran från Afghanistan.

#P IMM.

ROBERT STEFFENS.

#P IMM.

grundare CUFs försvars- och säkerhetspolitiska nätverk.

#P IMM.

MÄRTA MARTIN-ÅKESSON.

#P IMM.

Ordförande CUF Storstockholm.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

