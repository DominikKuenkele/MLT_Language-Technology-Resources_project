#D IMM.

#T IMM.

Nej, Åkesson - därför kan vi inte samarbeta.

#P IMM.

Sverige ska vara ett av världens bästa länder att födas, växa upp och leva i. Det är möjligt tack vare slit och strävan från alla de människor som har levt och verkat i vårt land. Och tack vare vår långa tradition av öppenhet mot omvärlden. Handel och utbyte med varor. Men också utbyte av idéer, och av att människor har rört sig över nationsgränser.För ett litet land som Sverige är öppenhet en överlevnadsfråga. Sluter vi oss inåt blir vi både fattigare och svagare. Det vore farligt för Sveriges möjligheter att värna jobb och välfärd. Men öppenhet betyder inte samma sak som kravlöshet utan den kräver kontroll.

#P IMM.

De senaste åren valde Sverige en migrationspolitisk väg som avvek från övriga länder i Europa, inklusive våra nordiska grannar. Den politiken var ohållbar. Under kort tid har nu Sverige i förhållande till vår storlek tagit emot fler människor från andra länder än något annat jämförbart land. Samtidigt är det uppenbart att integrationen under mycket lång tid inte har fungerat tillräckligt bra.

#P IMM.

Ett misstag Moderaterna gjorde var att inte lyssna på de människor som seriöst och allvarligt varnade för en ohållbar situation. Där brast vi i ansvar.

#P IMM.

Ansvar bygger på förmågan att ompröva när det man gjort tidigare inte fungerat och därför har jag ändrat uppfattning om migrationspolitiken. Det har inte Jimmie Åkesson. Någonsin.

#P IMM.

Från Sverigedemokraterna har budskapet varit detsamma i alla tider: invandringen ska alltid minska oavsett dess omfattning. Men Sveriges migrationspolitik har förändrats flera gånger och på flera sätt under de senaste decennierna. Hur migrationen till och från Sverige har sett ut har också förändrats över tid.

#P IMM.

Sverige behöver en långsiktigt hållbar migrationspolitik. Men Sverige behöver också mycket mer. Hand i hand med en omprövning av migrationspolitiken behöver vi en fungerande integration. När endast hälften av nyanlända har jobb efter åtta år behövs fler vägar till jobb, och ett bidragstak, så att det alltid lönar sig att arbeta.

#P IMM.

Men Jimmie Åkesson vill i stället kraftigt höja bidragen till dem som inte arbetar. Jag har svårt att se hur det är rätt väg för Sverige. I en orolig värld, med ett allt aggressivare Ryssland, behöver vi även kunna bygga säkerhet med andra, till exempel Nato och EU. Även detta vänder sig Sverigedemokraterna emot.

#P IMM.

Sverige är på väg åt fel håll och vi behöver byta regering. Det kräver ansvar och en politik som hänger ihop. Här brister Sverigedemokraterna.

#P IMM.

Att bara vara missnöjd med det som varit bygger inte Sverige starkare. Den som tar samhällsproblem på allvar måste lära av det som varit – och sedan visa vägen framåt. Bara så är en verklig förändring möjlig.

#P IMM.

Anna Kinberg Batra.

#P IMM.

Häng med i debatten och kommentera artikeln – följ  Debatt på Facebook.

#P IMM.

REN.

#P IMM.

N.

