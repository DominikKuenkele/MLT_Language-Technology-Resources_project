#D IMM.

#T IMM.

Ni kan inte köpa SD:s analys rakt av, M.

#P IMM.

Moderaterna har byggt allt för mycket av sin politiska omläggning utifrån felaktiga analyser som baseras på att man ska växa genom att vinna fler SD-väljare.

#P IMM.

Siktar man på att vinna SD-väljare till Moderaterna, måste man också räkna med att tappa M-väljare till andra partier. Vilket också skett.

#P IMM.

Sverigedemokraterna är i grunden ett populistiskt parti som driver en överbudspolitik inom alla politikområden.

#P IMM.

Samtidigt har de på ett mycket effektivt och skickligt sätt lyckats förstå och fånga vilka frågor som väljarna prioriterar. Något som de etablerade partierna har misslyckats med.

#P IMM.

Vid valet 2014 var väljarnas tre viktigaste frågor (1) sjukvård (2) skola och utbildning (3) jobb och sysselsättning. Enligt /Inizios undersökning från 23 augusti var det (1) sjukvård (2) flyktingar och invandring (3) lag och ordning. I stort sett i samtliga dessa frågor har Moderaterna underpresterat i opinionen.

#P IMM.

Man ska visserligen inte låta sig styras allt för mycket av opinionsmätningar. Genom att aktivt och engagerat driva frågor med väl utarbetade lösningar går det att förflytta frågor och positioner. Samtidigt är det avgörande att förstå de bakomliggande faktorerna.

#P IMM.

Det politiska Sverige är förändrat. Väljarna utgår inte från den traditionella höger-vänster skalan. De utgår från sina egna upplevda problem. Och Moderaterna behöver bättre förstå vilka dessa upplevda problem faktiskt är.

#P IMM.

Allt från den välutbildade internationellt orienterade och marknadsliberala eliten i storstäderna, till medelklassens utmaningar med att få vardagen att gå ihop, med deltidsarbete och dagis på nedlagda bruksorter som sett sina arbeten försvinna med globalisering och teknikutveckling.

#P IMM.

Moderaternas idé kan inte vara att acceptera Sverigedemokraternas analys, man måste göra sin egen. Genom att fuska i analysen och lägga fram förslag som är SD-light, kommer man inte att vinna några SD-väljare, bara förlora väljare till andra partier.

#P IMM.

Förklaringen till det är att Sverigedemokraterna inte har förväntningarna på sig att vara ett statsbärande parti, där de politiska förslagen måste gå att räkna ihop i en budget. Ingen ställer de kraven på Sverigedemokraterna eftersom att ingen förväntar sig att de ska kunna ta ansvar för att regera landet.

#P IMM.

Förväntansbilden är den omvända för Moderaterna.

#P IMM.

Därför kan inte heller Moderaterna tävla med Sverigedemokraterna om utgifter för att vinna väljarna. Man måste tävla med idéer. Föreslår Moderaterna 10 miljarder till försvaret så föreslår Sverigedemokraterna 20. Föreslår Moderaterna 2000 fler poliser så föreslår Sverigedemokraterna 4000, föreslår Moderaterna 1000 kronor i sänkt pensionärsskatt så föreslår Sverigedemokraterna 2000 kronor. Så kommer det fortsätta. Det enda det gör är att ytterligare legitimera Sverigedemokraternas politik. Det är inte hållbart. De politiska förslagen måste vara mer genomarbetade på systemnivå, snarare än hur medialt kommunicerbara de är.

#P IMM.

Min bild är att många väljare är oerhört trötta på politiska maktspel. Det röriga politiska läget har tyvärr lett till att Sverige går miste om viktiga politiska reformer. Reformer för att skapa en kvalitativ och rättvis vård i hela landet, reformer för att stärka tryggheten och för att hantera en ny säkerhetspolitisk arena och reformer för att stärka svensk konkurrenskraft och skapa fler nya arbetstillfällen.

#P IMM.

En av den nye moderatledarens främsta uppgifter måste därför vara att samla ihop Alliansen och fylla den med politiskt innehåll för att på riktigt kunna utmana om regeringsmakten.

#P IMM.

Där måste Moderaterna vara den självklara ledaren.

#P IMM.

Patrik Forslund, partner och politisk rådgivare Rud Pedersen, tidigare riksdagsledamot (M).

#P IMM.

Häng med i debatten och kommentera artikeln – följ  Debatt på Facebook.

