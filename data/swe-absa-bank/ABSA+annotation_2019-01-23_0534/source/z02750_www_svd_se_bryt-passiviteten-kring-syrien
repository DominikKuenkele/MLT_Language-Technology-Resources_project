#D IMM.

#T IMM.

Bryt passiviteten kring Syrien.

#P IMM.

Som fredsforskare är vi förvånade över de få idéer och försök som görs för att få slut på inbördeskriget i Syrien. Vi vill därför peka på flera förslag där Sverige skulle kunna göra skillnad, skriver Mikael Eriksson och Isak Svensson.

#P IMM.

Sverige bör göra konkreta förberedelser för fredsbevarande insatser.Mikael Eriksson och Isak Svensson.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Inbördeskriget i Syrien är en pågående humanitär katastrof. Trots att närmare 130000 människor mist livet i den över 30 månader långa konflikten, och trots att den skapat en av de absolut största flyktingkatastroferna sedan andra världskriget, råder förhållandevis stor tystnad kring Syrienkonflikten. Uttalanden och sympatiyttringar förekommer men liten debatt råder kring möjliga lösningar. Folkrörelse-Sverige är förhållandevis passiva i frågan. Konflikten är "för komplext" lyder det allmänna argumentet.

#P IMM.

Som fredsforskare är vi förvånade över att så liten offentlig idégenerering förekommer kring hur det internationella samfundet bör agera för att bryta våldspiralen. Kraftfulla initiativ och förutsättningar behövs för en fredligare utveckling i Syrien och dess omedelbara omgivning. Vi vill därför här lyfta ett antal idéer, härledda från forskning från andra inbördeskrig och fredsprocesser.

#P IMM.

Förhandlingsprocessen. Forskning om förhandlingsprocesser pekar på att de krigförande parterna vanligen inte är beredda att komma till förhandlingsbordet förrän de upplever att konflikter kostar för mycket för deras egna intressen. Parterna i konflikten, eller de aktörer som stödjer dessa, måste enligt forskningen oftast nå en "smärtsam" och "ömsesidig låsning" i konflikten innan fredssamtal kan bli fruktsamma. Detta innebär att stor kraft måste läggas på att minska tillförseln av ekonomiska och framförallt militära resurser till de olika parterna i konflikten. Omvärlden har hittills gjort det rakt motsatta: den syriska konflikten har kommit att bli ett internationaliserat inbördeskrig. Exempel på detta är det stöd som regeringssidan anses få från Ryssland, Iran, och Hizbollah i Libanon, och det stöd som oppositionsgrupperna anses få från bland annat Saudiarabien, Qatar och USA.

#P IMM.

I mitten av januari 2014, stundar fredsförhandlingar "Genève II". Dessa samtal kan utgöra en viktig trampolin för att förmå parterna att närma sig en fredlig lösning av konflikten. Sverige behöver därför driva på internationellt för att utreda möjligheterna till finna vägar för att begränsa de legala och illegala vapenflöden som går till Syrien. Syftet skulle vara att skapa bättre förutsättningar för ett mer moget ögonblick för förhandlingslösningar. Exempelvis kan Sverige inom EU verka för att statsdrivna vapenexportföretag som exporterar vapen till Syrien och Assadadministrationen ska bojkottas.

#P IMM.

Riktade sanktioner. Forskningen om EU- och FN-sanktioner visar att dessa kan vara verksamma verktyg för att åstadkomma förändring, men att de också behöver vara riktade för att inte åstadkomma onödigt lidande på civilbefolkningen. Den internationella tekniken kring riktade sanktioner har utvecklats avsevärt de senaste åren men dessa har i förvånansvärt liten utsträckning applicerats på Syrien. De riktade sanktioner som finns mot personer i den syriska regimens kärna behöver utvecklas och stärkas. Sverige som haft en stark profil när det gäller forskning och utvecklande av sanktioner, skulle kunna gå i bräschen här.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Medling. Forskning pekar på att länder som agerar "medlare" inte nödvändigtvis behöver vara neutrala. Det är tvärtom så att länderna som stödjer de olika parterna kan ha en viktig roll att förmå sin sida till eftergifter. Det saknas inte medlare i Syrienkonflikten, Lakhdar Brahimi är utsedd som gemensamt sändebud för FN och Arabförbundet. Sverige, som har stor erfarenhet av medling i andra konflikter, bör undersöka möjligheterna att komplettera de insatser som görs, exempelvis genom medlingsstöd till regionala aktörer. En viktig förutsättning för konstruktiva förhandlingar är emellertid att oppositionssidan ges möjlighet att skapa större enighet. Vid sidan av att Sverige har omfattande medlingserfarenhet (i teori och praktik), så har vi även flera informella kanaler till en sådan process genom den syriska diasporan. Detta sammantaget kan spela en viktig roll härvidlag.

#P IMM.

Brett deltagande för varaktig fred. Externa parter spelar en avgörande roll för det syriska inbördeskriget och behöver vara fullt ut inkluderade i fredsförsöken, så att de får möjlighet att spela konstruktiva roller. Men minst lika viktigt är att organisationer från det civila samhället bereds plats under Genève II konferensen. Forskning visar att fredsavtal som nås där civila samhället finns inkluderat har större chans att minska risken för återgång till krig.

#P IMM.

Lär av FN-stadgan. Sverige och EU bör i större utsträckning utgå ifrån FN-stadgans kapitel VIII som syftar till att involvera regionala arrangemang. Den samtida globala ordningen pekar i allt större utsträckning på att regionala organisationer kan ges större utrymme. Syrien lider till följd av Arabförbundets oförmåga att hantera regionens utmaningar. Sverige och EU bör tydligare verka för att Arabförbundets ställning som konfliktförebyggande aktör stärks och verka för en fredlig utveckling i Syrien.

#P IMM.

Fredsbevarande insatser. Förutsättningarna för operativa fredsbevarande insatser är komplicerade i den syriska kontexten. Det innebär dock inte att sådana insatser är omöjliga. Fredsbevarande insatser i andra, komplexa situationer har visat sig lyckats frambringa positiva resultat. Forskningen pekar också på att parternasförväntningar av kommande fredsbevarande insatser och fredsgarantier påverkar möjligheterna för varaktig fred. Sverige bör därför redan nu göra konkreta förberedelser, inom ramen för EU men också med icke-europeiska länder, för fredsbevarande insatser i Syrien. Det kan inverka positivt på de stundande förhandlingarna om fredsbevarande insatser är på gång när man sätter sig vid förhandlingsbordet.

#P IMM.

Avslutningsvis tror vi de kommande Geneve II-förhandlingarna ger en liten men viktig möjlighet till att söka en förhandlingslösning till ett av de värsta inbördeskrigen i vår moderna samtid. Sverige, i samarbete med andra aktörer i det internationella samfundet, behöver göra mer för att ta vara på denna möjlighet. Att bryta tystnaden är en grundförutsättning.

#P IMM.

MIKAEL ERIKSSON.

#P IMM.

dr, till vardags verksam som forskningsledare vid Totalförsvarets Forskningsinstitut.

#P IMM.

ISAK SVENSSON.

#P IMM.

docent, Institutionen för freds- och konfliktforskning, Uppsala Universitet.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

