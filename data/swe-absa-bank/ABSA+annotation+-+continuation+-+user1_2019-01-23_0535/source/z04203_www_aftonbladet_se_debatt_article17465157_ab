#D IMM.

#T IMM.

S plundrar landsbygden på jobb och företag.

#P IMM.

Socialdemokraternas partiledare Stefan Löfven går än en gång ut och lovar guld och gröna skogar. Denna gång med ett populistiskt löfte – som inte ligger i linje med Löfvens förda politik – om ett bibehållet landsbygdsprogram.

#P IMM.

Faktum är att löftet egentligen är att Sveriges bönder ska betala det hela ur egen plånbok – med ockerränta. Socialdemokraterna vill införa en handelsgödselskatt på 300 miljoner kronor per år, en slakteriavgift på 90 miljoner per år och en lastbilsskatt på mjölkbilen. Kostnader som vida överstiger det höjda anslaget i landsbygdsprogrammet. Till det ska läggas att man avser att driva in 30 miljarder extra i skatter från hela landet, landsbygden inkluderad. Den minnesgoda vet också att Magdalena Andersson, förmodad finansministerkandidat från partiet, förespråkat att halvera jordbruksstödet – minst tre miljarder årligen.

#P IMM.

Stefan Löfven framstår allt mer som opportunismens riddare inom svensk politik och väljer konsekvent att undvika att berätta vad Socialdemokraterna vill med svensk landsbygd. De skär ner på landsbygden, på jorden, skogen och turismen – men försöker få det att framstå som någonting positivt.

#P IMM.

Socialdemokraternas landsbygdsagenda kan i korta drag beskrivas i följande punkter:.

#P IMM.

Fördubblade kostnader för att anställa unga, fördubblad skatt på restauranger och nedskärningar på matföretagen på landsbygden.

#P IMM.

Skattehöjningar för företag med 30 miljarder. Ett dråpslag för landsbygdens små företag.

#P IMM.

Stora nedskärningar på skogsbruket.

#P IMM.

Stora nedskärningar på småskalig livsmedelsproduktion.

#P IMM.

En straffskatt på lantbrukets gödsel.

#P IMM.

Återinföra kontrollavgifter för slakterier.

#P IMM.

En lastbilsskatt som drabbar landsbygdens näringar.

#P IMM.

Socialdemokraterna lovar guld och gröna skogar, men under ytan har man i praktiken aviserat en plundring av landsbygdens jobb och företag. Man vill överföra landsbygdens folk från arbete till bidrag. Centerpartiet ser hela landet och vill därför slå fast: svensk landsbygd behöver inte räddas.

#P IMM.

Svensk landsbygd kan, utan Socialdemokraternas destruktiva politik, stå på egna ben genom expansivt företagande och fler riktiga jobb.

#P IMM.

Eskil Erlandsson (C), landsbygdsminister.

#P IMM.

Anders Åkesson (C), riksdagsledamot.

