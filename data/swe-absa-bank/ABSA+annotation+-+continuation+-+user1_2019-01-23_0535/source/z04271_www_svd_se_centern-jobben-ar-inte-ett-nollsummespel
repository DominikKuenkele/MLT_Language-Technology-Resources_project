#D IMM.

#T IMM.

Centern: Jobben är inte ett nollsummespel.

#P IMM.

Det är tragiskt att borgarrådet Emilia Bjuggren inte förstår att den svenska ekonomin växer med invandringen och att det inte är ett nollsummespel. Arbetskraftsinvandringen en stor ekonomisk vinst för hela samhället. Det skriver C-politikerna Johanna Jönsson och Karin Ernlund i en replik.

#P IMM.

Emilia Bjuggren, arbetsmarknadsborgarråd i Stockholms stad, skriver på SvD Debatt (14/2) att Socialdemokraterna borde återgå till en mer tillåtande asylpolitik. Men Bjuggren skriver också att vi måste stänga dörren för mer arbetskraftsinvandring genom att återinföra den byråkratiska överprövningen av vem företag får anställa. Men det finns ingen motsättning mellan friare arbetskraftsinvandring och human asylpolitik. Tvärtom är arbetskraftsinvandringen en stor ekonomisk vinst för hela samhället.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Till att börja med instämmer vi i Bjuggrens kritik mot regeringens migrationspolitik. Regeringen har urholkat asylrätten, försvårat etableringen och stoppat familjeåterföreningen. Det är glädjande att höra kritik mot regeringens inhumana flyktingpolitik även från socialdemokratiskt håll. Men att Socialdemokraterna har stängt dörren för flyktingar betyder inte att Sverige också borde stänga dörren för arbetskraftsinvandring.

#P IMM.

Trots en stark ekonomi ökar tudelningen och utanförskapet. Både Stockholm och Sverige behöver ett nytt ledarskap. Fler måste kunna starta företag, anställa och ta sig in på arbetsmarknaden. Här står Socialdemokraterna utan lösningar, både i Stockholm och nationellt. Istället attackerar de den öppenhet som gör oss rika.

#P IMM.

Bjuggren ställer de två formerna av invandring mot varandra, och skriver att vi måste fundera över hur vi använder våra resurser för etablering. Det är bara det att arbetskraftsinvandringen inte tar resurser utan ger intäkter. Och det behövs inga etableringsinsatser, för de har jobb redan när de kommer hit.

#P IMM.

Varje dag bidrar arbetskraftsinvandrare till vårt välstånd – Sverige blir tio miljarder kronor rikare varje år, varav hela sex miljarder går till Stockholmsregionen. Att ett arbetsmarknadsborgarråd vill försvåra detta är att både skjuta bredvid mål och att skjuta sig i foten. Det är tragiskt att borgarrådet inte förstår sig på att den svenska ekonomin växer med invandringen och att det inte är ett nollsummespel.

#P IMM.

Varje dag bidrar it-tekniker, läkare och ingenjörer, men också bussförare, undersköterskor och kockar, till vår välfärd. Men bristen på rätt kompetens är fortfarande ett hinder. Var femte rekrytering misslyckas. Bjuggren vill gå tillbaka till en tid då LO och Arbetsförmedlingen kunde stoppa arbetskraftsinvandring utan hänsyn till företagens behov. Det skulle göra rekryteringarna ännu svårare.

#P IMM.

SvD:s NYHETSBREV VALET 2018 – veckans viktigaste fördjupningar och granskningar.

#P IMM.

Arbetskraftsinvandring betyder varken färre jobb eller lägre löner för de som redan är här. Sverige förlorar aldrig på att fler jobbar. Tvärtom – de företag som anställer invandrare växer snabbare och anställer också fler inrikes födda. Gör man arbetskraftsinvandring svårare kommer de jobben helt enkelt inte att tillsättas. I stället måste vi se andra reformer kring arbetskraftsinvandringen:.

#P IMM.

• Gör det lättare att göra rätt. Människor har utvisats för att de fått jobb via Linkedin, för att de har 38 kronor för låg lön eller för att de pluggat svenska. De här orimliga utvisningarna måste stoppas genom mer flexibla system och möjlighet att åtgärda fel i efterhand.

#P IMM.

• Snabbare handläggning. S beskriver problemet, men saknar lösningar. Många får aldrig möjlighet att bidra för att handläggningstiderna är för långa. Man måste snabbt kunna anställa rätt person. Vi vill se automatisk förlängning av arbetstillstånd för att flytta resurser till nya ansökningar och till granskning av de som är här.

#P IMM.

• Låt arbetskraftsinvandrare byta jobb. Om man inte har samma arbetsgivare och yrke i två år får man inte stanna i Sverige. För oss är det viktiga att man jobbar, inte att man har samma jobb.

#P IMM.

• Förenkla spårbyte. Asylsökande som får jobb har en chans att få stanna. Men regelverket är alldeles för snålt, vilket gör att människor som bidrar ändå utvisas. Vi vill att den som kan försörja sig själv till schysta villkor ska få stanna i Sverige.

#P IMM.

Bjuggren hoppas att Socialdemokraterna river upp sin asylpolitik och återgår till ett system med skydd för asylrätten och permanenta uppehållstillstånd. Så långt är vi eniga. Men en öppen arbetskraftsinvandring är inte ett hot mot en öppen asylpolitik. Tvärtom – det hjälper oss till en bättre fungerande arbetsmarknad där fler kan bidra till ett välkomnande samhälle. Att försvåra arbetskraftsinvandring vore ett hårt slag mot hela samhället, och i synnerhet Stockholm.

#P IMM.

Bra arbetskraftsinvandring bygger på öppenhet och på bra arbetsvillkor. Öppenheten har byggt Sverige starkare och rikare. Det är vad Centerpartiets politik bygger på. Mot oss står socialdemokrater som alltid har försökt göra det svårare att komma till Sverige för att jobba.

#P IMM.

Johanna Jönsson (C).

#P IMM.

riksdagsledamot i Stockholms stads valkrets tillika migrationspolitisk talesperson.

#P IMM.

Karin Ernlund (C).

#P IMM.

gruppledare för Centerpartiet i Stockholms stad.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

