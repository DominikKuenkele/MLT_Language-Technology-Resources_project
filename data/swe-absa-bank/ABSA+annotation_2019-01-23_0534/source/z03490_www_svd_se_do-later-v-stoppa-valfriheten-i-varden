#D IMM.

#T IMM.

DÖ låter V stoppa valfriheten i vården.

#P IMM.

Moderaterna måste säga upp DÖ. Det är illa nog att DÖ släpper fram en socialistiskt inspirerad budget. Värre är att man i praktiken uppmuntrar Vänsterpartiets påtagliga inflytande på regeringspolitiken i allmänhet, skriver M-politikerna Finn Bengtsson, Rolf K Nilsson, Sylvia Nilsson och Andreas Björklund.

#P IMM.

Det är uppenbart att en av socialismens sista bastioner i ett alltmer borgerligt Sverige är välfärdspolitiken.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Moderaterna nådde historiska valframgångar 2006 och 2010. Men strax efter 2010 började resan tillbaka till ett valresultat som partiet låg relativt stabilt på under 1990-talet med strax över 20 procent i väljarstöd. Den i skrivande stund senaste opinionsundersökningen, utförd av norska institutet Sentio, visar att Sverigedemokraterna passerat M och att SD därmed är Sveriges andra största parti, en i sig alarmerande situation. Än mer alarmerande är att väljarna som M förlorat, och fortsätter att förlora om inget radikalt görs, i första hand går över till SD och i andra hand till S. Sannolik orsak till detta är att M-ledningen tillsammans med övriga allianspartiers företrädare slutit den in grunden förödande decemberöverenskommelsen (DÖ).

#P IMM.

**Detta politiska **övertaktiserande av allianspartiernas ledningar bygger på den omogna filosofin att om bara Vänsterpartiet får tillräckligt mycket att säga till om för hur den svenska statsbudgeten utformas, så inser svenska folket, helt spontant, hur dålig en sådan ekonomisk politik är och röstar därför bort S/MP-regeringen. Problemet med detta mycket teoretiska resonemang är att:.

#P IMM.

**Det är illa nog **att DÖ primärt bygger på att i oträngt mål släppa fram en socialistiskt inspirerad statsbudget. Värre är att man i praktiken uppmuntrar Jonas Sjöstedts och V:s påtagliga inflytande på regeringspolitiken i allmänhet. Detta är det största sveket mot svenska folket.

#P IMM.

Det är uppenbart att en av socialismens sista bastioner i ett alltmer borgerligt Sverige är välfärdspolitiken, i synnerhet då sjukvården och äldreomsorgen. Likt många andra jämförbara länder fick Sverige under alliansregeringens år tillgång till en gryende ny marknad av även andra än offentligheten själv som aktörer inom vård- och omsorgssektorn. Denna ökade mångfald av utförare är i sin tur en förutsättning för större valfrihet och därmed överföring av makten från klåfingriga politiker till patienterna och de äldre och deras anhöriga själva. En viktig perspektivförskjutning avseende begreppet "kvalitet" i välfärden uppnås därigenom; det är patienterna, de äldre och deras anhöriga som i större omfattning än politiker tillåts definiera vad som är kvalitet i deras vård och omsorg genom sina egna val av utförare i den gemensamfinansierade välfärdssektorn.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Genom DÖ tillåts nu V:s kanske viktigaste politiska mantra i dag om att inga vinster i välfärden ska förekomma att göra sig gällande på ett otillbörligt sätt, som hotar slå undan benen på all alternativ utförarverksamhet inom vård och omsorg. Fokus på vinstförbudsfrågan för skattemedelsanvändning inom just driften av vård och omsorg hos V är självklart en chimär med syftet att socialisera densamma. Men att i logikens namn kräva samma vinstförbud där majoriteten av skattemedlen används, inom exempelvis infrastruktur- och andra omfattande byggnationsprojekt av offentliga lokaler, det nänns inte ens V då dessa marknader till skillnad från den nymornade men så viktiga vård- och omsorgssektorn tillåtits mogna fram och etablera sig även under styre av tidigare S-regeringar. Men med DÖ väl på plats, kan V genom att prioritera frågan i kommande budgetförhandlingar effektivt stoppa utvecklingen av en ny välfärdssektor med reell valfrihet som välkommen konsekvens.

#P IMM.

**Det är därför **naturligt att borgerliga väljare straffar Alliansen, inte minst de moderata väljarna, genom att i sin förtvivlan över sakernas tillstånd välja att rösta med ett parti som har ett klart alternativ till en renodlat socialistisk budget, nämligen SD. Men om DÖ övergavs så skulle en betydligt mycket mera smakfull budget än den som SD kan prestera, kunna stödjas fullt ut av allianspartierna enskilt eller tillsammans. Väljarflykten till SD skulle då sannolikt avstanna och, förhoppningsvis, snart återvända till de partier som förlorat mest på detta och allra mest skulle detta gynna M. Helt enkelt genom att man när DÖ överges visar väljarna att man både är ärlig i sitt uppsåt att stå bakom sina egna förslag (fattas bara annat!) och då också står på deras sida i stället för att prioritera ett politiskt maktbegär på spelteoretiska taktiska överväganden.

#P IMM.

Att snart komma till denna insikt är av yttersta vikt för inte minst den moderata partiledningen. Visst, den kan ses som en prestigeförlust att göra om och göra rätt. Men det är ett överkomligt bondeoffer för den som verkligen vill vända en fortsatt allvarlig väljarflykt från partiet. De gräsrötter i form av tidigare trogna medlemmar, väljare och sympatisörer som nu övergivit partiet skulle enligt vår bedömning, om M-ledningen har modet att överge DÖ, inte ha svårt att återigen visa dem det förtroende de trots allt förtjänar för den politik de bedriver.

#P IMM.

Men förutsättningen är då naturligtvis att partiledningen och dess riksdagsledamöter visar vägen genom att själva röstar för de ekonomisk förslag de presenterat för väljarna, om man sedan har förväntningar på att väljarna ska göra detsamma.

#P IMM.

Finn Bengtsson.

#P IMM.

riksdagsledamot (M) Östergötland.

#P IMM.

Rolf K Nilsson.

#P IMM.

fd riksdagsledamot (M) Gotland.

#P IMM.

Sylvia Nilsson.

#P IMM.

kommunpolitiker (M) Norrköping.

#P IMM.

Andreas Björklund.

#P IMM.

kommunpolitiker (M) Varberg.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

