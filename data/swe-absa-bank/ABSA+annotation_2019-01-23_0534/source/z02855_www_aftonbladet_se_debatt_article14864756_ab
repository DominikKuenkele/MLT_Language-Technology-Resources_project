#D IMM.

#T IMM.

Vi feminister kan inte kämpa mot allt förtryck.

#P IMM.

Som nätaktiv feminist så stöter man på alla möjliga typer som vill opponera sig mot det man gör. Ofta inte emot en specifik text eller slutsats, utan snarare emot det faktum att man driver en feministisk blogg och skriver feministiska texter. Män är minsann också förtryckta, upprepas det in absurdum.

#P IMM.

Jag håller med om att det finns problem som drabbar män för att de är män. Bland annat anses män ha större skyldighet att gå ut i krig, de tar oftare livet av sig, gör sämre ifrån sig i skolan och faller lättare in i brottslighet.

#P IMM.

Om någon väljer att ta tag i något av dessa problem och försöka göra något åt det är jag den sista att protestera. Jag har till och med gjort det själv genom att ifrågasätta machoidealet som jag tror ligger till grund för mycket av den sociala press som män känner.

#P IMM.

Men man kan inte fokusera på allting samtidigt och för mig har det varit naturligt att fokusera på feminism. Alltså på vilka sätt kvinnor, och ibland även män, drabbas av de patriarkala strukturerna i vårt samhälle.

#P IMM.

Jag skulle jag aldrig klaga om någon startade en mansjour, mansseparatistiska kvällar i badhuset eller skrev en uppsats om sexismen mot män i tjejtidningar. Jag skulle snarare ta till mig budskapet med intresse, precis som jag gör med ny information om exempelvis rasism eller klassförtryck. Mansrättsaktivister måste sluta klaga på oss feminister för att vi inte tar upp deras problem åt dem.

#P IMM.

Fanny Åström.

#P IMM.

FAKTA.

