#D IMM.

#T IMM.

Är vitas liv mer värda än våra?

#P IMM.

Det får vara nog nu! Vi är trötta på att våra barn, kvinnor och män attackeras och mördas av fega nazister som får löpa fritt och utföra sina terrordåd ostört.

#P IMM.

Vi vill inte höra några fler ursäkter, om ett fåtal rötägg eller psykiskt sjuka individer.

#P IMM.

Vi vill veta vad polismyndigheten, Säpo och justitieministern har för planer på att bekämpa den vita högerextrema terrorn som plågar vårt land. Vi vill inte höra Mona Sahlin varna för jihadister i Rosengård som ”kanske” kommer att använda morden i Trollhättan som en ursäkt för fler attentat. Vilka islamistiska attentat i Sverige tänker Sahlin på? I detta land har det endast skett ett misslyckat terrorattentat med islamistiska förtecken, där förövaren endast lyckades skada sig själv.

#P IMM.

Vi vill istället veta vilka åtgärder hon som nationell samordnare mot våldbejakande extremism, har tänkt ta till för att stoppa den växande militanta nazismen i Sverige. Bara i år har hittills 16 flyktingboenden satts i brand och ändå har Migrationsverket inga planer på att införa några extra nationella säkerhetsåtgärder.

#P IMM.

Nazisterna bränner träkors och moskéer och har nu i Trollhättan, eller rättare sagt i miljonprogrammet Kronogården, begått det värsta terrordådet i Sverige sedan 1940, även om Säpo vägrar kategorisera det så. Tidigare har svenska högerextremister skjutit människor med hjälp av lasersikten och även knivhuggit ett flertal människor, senast i Malmö förra året då medlemmar ur Svenskarnas Parti knivskar obeväpnade feminister på Möllevångstorget. Det nazistiska terrordådet avfärdades då av svensk media och polis som ett bråk mellan två extrema grupper.

#P IMM.

Faktum är att högerextremister har begått 14 politiska mord i Sverige sedan 1999 och nu kan vi även lägga till de två tragiska morden på Lavin Eskandar och Ahmed Hassan. Sammanlagt har högerextremister begått 16 stycken politiska mord medan vänsterextremister och islamister har begått noll (0). Det verkar som att vita svenskar är immuna mot epitetet terrorist.

#P IMM.

Samtidigt marscherar Sverigedemokrater i Trelleborg tillsammans med uniformerade nazister och uppmanar sina väljare till utomparlamentarisk kamp, medan SD-politikern Ted Ekeroth lägger ut kartor och adresser på tilltänkta flyktingboenden. En annan SD-politiker, Gunilla Schmidt, lät hatet mot flyktingar flöda och uppmanade till ytterligare våld när hon på Facebook frågar retoriskt om någon kan ställa sig på Öresundsbron med en kulspruta.

#P IMM.

Vi vill veta vilket skydd våra familjer ska få av den svenska staten, eftersom vi betalar skatt precis som alla andra i det här landet. Ska det behöva gå så långt att vi måste bilda våra egna medborgargarden för att försvara vår rätt att leva? Utan att behöva vara oroliga för högerextrema terrorister som vill bränna ner våra bostäder, knivhugga våra barn och misshandla gravida kvinnor med sjal. Så ja, Stefan Löfven, motivet spelar roll, med all respekt för skoldådets offer och deras anhöriga. Det spelar roll för alla oss som riskerar att bli högerextremisternas nästa potentiella offer.

#P IMM.

Är det kanske så att våra liv inte räknas lika mycket som vita svenskars? Fler skolor har nu hotats av nazister som inspirerats av terrorattentatet i Trollhättan. Hur många fler av våra barn ska behöva dö innan svenska politiker reagerar? Det är inte enbart Sverigedemokraterna som bär skuld i denna fråga. Alla politiker som målar upp falska hotbilder av ”muslimska terrorister” eller ”horder av flyktingar” som vill ”invadera” Europa är ansvariga för den växande högerextremismen och terrorn i Sverige. Det är dessa politiker, tillsammans med priviligierade vita ledarskribenter och debattörer, som är ytterst ansvariga för att piska upp hatet mot flyktingar, invandrare och icke-vita svenskar.

#P IMM.

Skolbarn mördas, flyktingboenden utsätts för försök till mordbrand. Varför är hela Sverige inte lika rasande nu som när bilar brann i Husby? Är det bara vi som utsätts för den högerextrema terrorismen som ska bry oss? Är det acceptabelt att våra barn dör så länge era barn är oskadda? Vi kräver handling, inte i morgon, inte om en vecka, vi kräver det nu!.

#P IMM.

Carlito,.

#P IMM.

artist.

#P IMM.

Salla Salazar,.

#P IMM.

kivbolagsentreprenör.

#P IMM.

Mohammed Ali,.

#P IMM.

artist.

#P IMM.

Nabila Abdul Fattah,.

#P IMM.

socionom & aktivist.

#P IMM.

America Vera-Zavala,.

#P IMM.

dramatiker & aktivist.

#P IMM.

Adam Tensta,.

#P IMM.

artist.

#P IMM.

Masoud Kamali,.

#P IMM.

professor i socialt arbete.

#P IMM.

Irene Molina,.

#P IMM.

professor i kulturgeografi.

#P IMM.

Eboi,.

#P IMM.

artist.

#P IMM.

Babak Azarmi,.

#P IMM.

skivbolagsentreprenör.

#P IMM.

Behrang Miri,.

#P IMM.

artist.

#P IMM.

STOR,.

#P IMM.

artist.

#P IMM.

Hassan Zatara med familj.

#P IMM.

ett av Lasermannens överlevande offer.

#P IMM.

Martin Mutumba,.

#P IMM.

fotbollsspelare.

#P IMM.

Valerie Kyeyune Backström,.

#P IMM.

debattör & grundare av Rummet.

#P IMM.

Judith Kiros,.

#P IMM.

debattör & grundare av Rummet.

#P IMM.

Samson Beshir,.

#P IMM.

jurist.

#P IMM.

Kapten Röd,.

#P IMM.

artist.

#P IMM.

Damon Rasti,.

#P IMM.

debattör.

#P IMM.

Stephen Simmonds,.

#P IMM.

artist.

#P IMM.

Gee Dixon,.

#P IMM.

artist.

