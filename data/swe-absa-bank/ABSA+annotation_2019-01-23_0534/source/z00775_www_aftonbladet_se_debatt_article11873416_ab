#D IMM.

#T IMM.

Kyrkan har också HIV.

#P IMM.

... till svenska myndigheter och politiker:.

#P IMM.

– att öka insatserna för att motverka alla tendenser till diskriminering på grund av hiv.

#P IMM.

– att öka resurstilldelningen för hivinformation särskilt bland unga människor.

#P IMM.

– att öka insatser som syftar till att skydda och stärka alla människors sexuella och reproduktiva hälsa och rättigheter.

#P IMM.

... till läkemedelsindustrin:.

#P IMM.

– att ta sitt ansvar och använda sina resurser på ett sätt som kommer mänskligheten till godo.

#P IMM.

– att utveckla läkemedel anpassade för barn.

#P IMM.

– att respektera fattiga länders lagliga rätt att öka tillgången till läkemedel genom egen produktion eller import av generiska preparat.

#P IMM.

– att prissätta sina preparat i förhållande till vad som är rimligt i olika länder.

#P IMM.

...till oss kyrkoledare i hela världen:.

#P IMM.

– att vi, för att rädda människoliv, rekommenderar människor att använda kondom.

#P IMM.

– att vi tar ställning för alla människors lika värde, och på allt sätt motverkar diskriminering.

#P IMM.

Hiv sprids snabbast bland dem som redan har det svårast. Hiv är en av de sociala, ekonomiska och kulturella faktorer som påverkar människors livsvillkor globalt. Inom varje land speglar spridningen av hiv orättvisorna i samhället. Sjukdomen tycks främst drabba dem som redan i olika avseenden lever i utsatthet.

#P IMM.

I Sverige togs viruset på allvar först när det nådde in i traditionella kärnfamiljer. Ökad kunskap, smittskyddskontroll och god tillgång till bromsmediciner har gjort att situationen nu uppfattas som mindre alarmerande än förr, och vi ser att riskerna underskattas. Antalet nysmittade ökar i Sverige, framför allt bland unga män.

#P IMM.

Trots färre hivsmittade och bättre behandling är risken och oron för diskriminering ett reellt problem för smittade också i Sverige. Okunskapen är stor. Inte ens inom vården känner sig alla smittade säkra på att bli bemötta på ett professionellt och respektfullt sätt.

#P IMM.

Befolkningen i många låginkomstländer saknar tillgång till bromsmediciner. Större satsningar på medicinering begränsas av kostnaderna och försvåras av internationella patent- och handelsregler. Många som lever med hiv i fattiga länder är inte medvetna om sin situation och har inte möjlighet att hivtesta sig. Andra avstår från testning av rädsla för diskriminering. Där det finns testning, bromsmediciner och stödgrupper har dock diskrimineringen minskat och öppenheten kring hiv ökat.

#P IMM.

Sexuellt överförbara sjukdomar är ett stort problem bland unga i Sverige. Kondomer göms och glöms – fastän de skyddar mot sexuellt överförbara sjukdomar i hela världen. Sexualiteten tenderar att präglas av den ökande konsumtionskulturen. Arbetet mot hiv är i hög grad ett arbete för människors möjlighet att själva bestämma över sitt liv och sin kropp. Unga människor ska kunna känna sig fria att säga nej. Kvinnor har rätt till sin integritet – i hela världen. Vi menar att sexualiteten i relationen till en partner är en värdefull del av det mänskliga livet.

#P IMM.

Arbetet mot hiv handlar om alla människors lika värde, och rätt till vård och behandling. Svenska kyrkans församlingar vill erbjuda en trygg och förtroendefull mötesplats där alla kan känna sig välkomna, viktiga och värdefulla. Vi skall inte delta i skambeläggandet av hiv. Vårt uppdrag som kyrka och som kristna medmänniskor är att fungera som tecken på liv, hopp och mening också i svåra situationer.

#P IMM.

Därför har vi skrivit ett ”Biskopsbrev om hiv i ett globalt perspektiv”. Där vänder vi oss också, kritiskt och självkritiskt med uppmaningar till alla församlingar och medarbetare i våra kyrkor och till kyrkoledare i hela världen. Som kyrkor har vi ett ansvar för att våga se, våga benämna och våga möta de människor som på olika sätt är berörda och de frågeställningar som väcks av hivepidemin. Det är inte bara ”några andra” som drabbas. Det är vi. Också kyrkan har hiv.

#P IMM.

Världsaidsdagen är på lördag den 1 december. Tillsammans avgör vi om hiv och aids ska få ytterligare spridning. Låt Världsaidsdagen bli en medmänsklighetens dag i vårt samhälle!.

#P IMM.

Anders Wejryd , ärkebiskop.

#P IMM.

Carl Axel Aurelius , biskop i Göteborgs stift.

#P IMM.

Erik Aurelius , biskop i Skara stift.

#P IMM.

Tony Guldbrandzén , biskop i Härnösands stift.

#P IMM.

Esbjörn Hagberg , biskop i Karlstads stift.

#P IMM.

Antje Jackelén , biskop i Lunds stift.

#P IMM.

Lennart Koskinen , biskop i Visby stift.

#P IMM.

Caroline Krook , biskop i Stockholms stift.

#P IMM.

Martin Lind , biskop i Linköpings stift.

#P IMM.

Hans-Erik Nordin , biskop i Strängnäs stift.

#P IMM.

Ragnar Persenius , biskop i Uppsala stift.

#P IMM.

Hans Stiglund , biskop i Luleå stift.

#P IMM.

Sven Thidevall , biskop i Växjö stift.

#P IMM.

Claes-Bertil Ytterberg , biskop i Västerås stift.

#P IMM.

FAKTA.

