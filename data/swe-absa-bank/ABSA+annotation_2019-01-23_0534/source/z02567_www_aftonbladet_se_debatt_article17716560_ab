#D IMM.

#T IMM.

Låt oss samlas runt en ny nationalsång.

#P IMM.

Registrering av romer, våldsamma sammandrabbningar mellan högerextremister och antifascister, nynazister som demonstrerar mot demokrati, våld, bränderna i Husby och kränkningar mot homosexuella – några exempel på oacceptabla händelser i dagens Sverige.

#P IMM.

Är det inte dags att den tysta majoriteten får en ny egen sång att samlas kring? En ny nationalsång fri från högerextrema undertoner, en nationalsång som eftersom den handlar om de goda värden Sverige ska stå för aldrig kan komma att kapas av rasister?.

#P IMM.

Den svenska nationalsången är mer eller mindre kidnappad av främlingsfientliga grupper, och kanske är det inte så konstigt då sången faktiskt hyllar den svenska stormaktstiden då Sverige var ett land som brutalt förtryckte andra länder och folk.

#P IMM.

Som tur är så delar nog inte många den beskrivningen av vårt land. Själv minns jag bilden av Sverige som jag fick lära mig som barn – ett land som stod för fred, frihet, trygghet, öppenhet och jämlikhet. Ett land där alla fick plats, där Svenssons, bögar, lesbiska, invandrare, religiösa och ateister i en öppen samexistens berikande oss alla och varandra. Ibland känns det bara som en dröm – och därför är det hög tid att definiera vad Sverige fortfarande ska stå för ute i världen. Därför behöver vi en ny nationalsång!.

#P IMM.

Förnyelse tillhör det öppna samhället. ”Du gamla, du fria” skrevs 1844 av Richard Dybäck och sången är den enda nationalsång i världen som aldrig antagits officiellt av regeringen. I sångtexten nämns aldrig ordet Sverige, men några tappra försök att förnya ”Du gamla, du fria” har gjorts utan större framgång. Många, bland annat en kulturchef och flertalet kända krönikörer har kritiserat den och uppmanat låtskrivare att göra nya förslag. I Schweiz pågår just nu en tävling där landet uppmanar medborgarna att skriva en ny nationalsång. Sveriges radio P1 har i ett program nyligen gjort det samma här i Sverige.

#P IMM.

Det öppna landet som vi så gärna vill fortsätta tro på och vara stolta över finns kvar. Men mörka krafter försöker kuva vår värdefulla demokrati och kväva frihetens röst. Det kan jag inte gå med på. Därför har jag skrivit ett ödmjukt förslag på en ny nationalsång, och den heter ”Drömmen om Sverige”. Jag väntar med spänning på att fler svenska artister ska göra samma sak, det här är en uppmaning till er, Björn och Benny, Laleh, Robyn och Timbuktu och alla ni andra! Låt oss skriva en ny varm nationalsång som våra barn med stolthet kan sjunga på skolavslutningen utan att skapa obehag, en sång som får våra barn att fortsätta tro på vårt Sverige.

#P IMM.

Barndomens bild om Sverige kanske delvis är en dröm, men den är en vacker dröm som är värd att kämpa för!.

#P IMM.

Thomas Di Leva.

#P IMM.

FAKTA.

#P IMM.

REN.

