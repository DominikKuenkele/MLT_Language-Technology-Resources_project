#D IMM.

#T IMM.

Digitala läkare ger oss chans till effektivare vård.

#P IMM.

Lösningen är inte att bara byta ut telefonkontakt och fysiska besök mot videomöten och webbtidböcker. Målet är att skapa en integration av digitala tjänster i hela vårdkedjans alla steg. Det skriver ledningen för Stockholms läns sjukvårdsområde i en replik.

#P IMM.

I en artikel på SvD Debatt 1/2 riktas kritik mot den digitala utvecklingen inom hälso- och sjukvården med argumentet att det inte är förenligt med hälso- och sjukvårdslagens krav på resurs efter behov. Debattörerna blandar olika resonemang. Man är för "webbaserad effektivisering av vården", mot otillräcklig analys och efterlyser evidens.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Vi är helt överens om grundprincipen vård nära befolkningen via öppenvård med primärvården som den viktigaste grundbulten. Och att den behöver stärkas för sitt uppdrag i enlighet med Göran Stiernstedts utredning "Effektiv vård". Vi är även överens om att digital utveckling måste effektivisera vården och stärka vårdsambanden, vilket även Göran Stiernstedt lyfter fram där han beskriver digitaliseringen som en outnyttjad potential bland annat genom virtuella vårdcentraler.

#P IMM.

En analys kan med fördel utgå från Vinnovarapporten "Nya förutsättningar för primärvården genom digitalisering" från 2016. Idag möter vi enkla vårdbehov med i stort sett samma resurs som mer omfattande vårdbehov. För att komma i kontakt med primärvården för att ens kunna "prioritera" handlar det ofta om telefonkontakt för råd eller för tid till ett fysiskt besök. Enkla vårdbehov förbrukar på så sätt idag proportionerligt mer resurs jämfört med mer komplicerade behov.

#P IMM.

Digitala lösningar integrerade i hela vårdkedjan gör att resurser kan användas på ett bättre sätt. Det enkla hanteras enkelt och automatiserat. På så sätt frigörs utrymme för de som inte kan eller vill använda digitala lösningar och för de som behöver vår tid bäst och mest. Vi har mer än tio års erfarenhet av framgångsrik behandling genom internetförmedlad kognitiv beteendeterapi vid ångest och depression, vilket förändrat både tillgänglighet, kvalitet, resultat, delaktighet och nöjdhet med hälsoekonomiska positiva effekter visat i vetenskapliga arbeten.

#P IMM.

Vi delar inte uppfattningen att "bara ett fåtal sjukdomar och hälsoproblem är för enkla för ett vanligt läkarbesök men för svåra för att avhandla via telefon". Vi menar inte att lösningen är att bara byta ut telefonkontakt och fysiska besök mot videomöten och webbtidböcker. Målet är att skapa en integration av digitala tjänster i hela vårdkedjans alla steg där olika format av möten erbjuds sammanhållet både för att tillmötesgå patientens önskemål och behov av insats med rätt resurs. Andras erfarenheter visar att i sammanhållna system kan 40–70 procent av patienterna färdigbehandlas med 95 procent nöjdhet och mindre resurs genom digitala lösningar. Genom detta värnar man patienter med sammansatta behov eller de som inte kan använda digitala lösningar som får mer utrymme.

#P IMM.

På så sätt kan vi arbeta med automatisering, personcentrering, ökad delaktighet och egenförmåga. Något som även innebär en förbättrad arbetsmiljö, då resurser bättre möter behov. För detta krävs att vi tar till oss fakta, evidens och andras erfarenheter på ett mer komplett sätt än att endast beskriva och rikta in oss på enskilda tekniska lösningar som videobesök och webbtidböcker. Dessa är byggstenar och förutsättningar för integrerade digitala lösningar. Vi tillsammans behöver se möjligheten och nödvändigheten i detta, vilket gör att vi än bättre än idag kommer kunna uppfylla hälso- och sjukvårdslagen.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Samtliga i ledningen för Stockholms läns sjukvårdsområde, Stockholms läns landsting:.

#P IMM.

Mikael Ohrlingsjukvårdsdirektör, specialist i allmänmedicin och internmedicin.

#P IMM.

Eva Pilsäter Faxnerverksamhetsområdeschef primärvård, specialist i allmänmedicin.

#P IMM.

Anna Stenseth,verksamhetsområdeschef psykiatri, specialist i psykiatri.

#P IMM.

Mats Söderhällverksamhetsområdeschef geriatrik, ASIH, närakuter och somatisk specialistvård, specialist i njur- och invärtesmedicin.

#P IMM.

Anna-Lena Christensson Österbergverksamhetsområdeschef Hjälpmedel och Habilitering.

#P IMM.

Clara Hellnerverksamhetsområdeschef FoUU/FoUU-direktör, professor, specialist i barn- och ungdomspsykiatri.

#P IMM.

Susanne BayardIT/eHälsa-direktör.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

