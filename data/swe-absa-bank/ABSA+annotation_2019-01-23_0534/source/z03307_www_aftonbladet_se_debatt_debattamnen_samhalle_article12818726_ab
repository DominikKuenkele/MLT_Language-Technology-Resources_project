#D IMM.

#T IMM.

Byråkratisk stelhet dödade björnungarna.

#P IMM.

Vore jag inte så godtrogen hade jag förra helgen satt mig i min Toyota Aygo och dragit upp till Funäsdalen och räddat björnungarna. Efter 16 år som viltrehabiliterare och mycket kontakt med myndigheter borde jag ha vetat bättre men i min enfald var jag säker på att björnungarna skulle räddas. Jag är fortfarande chockad över den tragiska händelseutvecklingen och förbannar myndigheterna för deras flathet och brist på flexibilitet och empati.

#P IMM.

Eller handlar det egentligen om annat? Min erfarenhet av myndigheterna är att de är totalt ointresserade av viltrehabilitering, det vill säga vård och omhändertagande av skadade vilda djur eller moderlösa djurungar. Naturvårdsverket springer Svenska Jägarförbundets ärenden och på länsstyrelserna runt om i landet ser det inte så mycket bättre ut.

#P IMM.

Vilda djur omfattas endast av jaktlagstiftningen. En lag som medger ett godtyckligt och omfattande dödande av vilda djur. Långt mer än en miljon fåglar och däggdjur dödas varje år av jägare. Att arbeta med djurräddning i Sverige är däremot ett rent helvete och en ständig kamp för att få stöd och erkännande från politiker och myndigheter.

#P IMM.

De inblandade i björnungedilemmat kliade sina huvuden och kunde inte finna något stöd för ett livräddande ingripande i någon lagtext. Om björnungarna däremot utgjort ett hot på något sätt mot omgivningen hade polisen kunnat agera. Det vill säga tillämpa skyddsjakt och dödat dem.

#P IMM.

Det är åt helvete fel att tre övergivna björnungar inte kan eller får räddas då det inte finns stöd i lagen för detta. Att rädda liv, oavsett art, borde egentligen inte ens behöva vara lagstadgat utan en grundläggande norm i varje vettigt och civiliserat samhälle.

#P IMM.

Björnungarnas öde beseglades i händerna på cyniska och ovilliga tjänstemän, färgade och formade av en illaluktande rovdjurspolitik i ett land där vilda djur är rättslösa. Det enda goda som kom ut ur denna tragiska historia är att vi, som stod maktlösa bredvid, fick ta del av tre unga killars stora medkänsla och klokhet när de gång på gång vädjade för björnarnas liv.

#P IMM.

Dessa killar ger hopp om framtiden.

#P IMM.

Catarina KrångEnhetschef på Djurens rätt ochordförande i Nordens viltrehabilitering.

