#D IMM.

#T IMM.

Ohållbar syn på tv i datorn.

#P IMM.

En internetansluten dator kan inte ta emot tv-sändningar på internet – för det krävs ett program. Att förvaltningsrätten ändå slagit fast att nätanslutna datorer ska ses som tv-mottagare är otillfredsställande, skriver Gunnar Karlsson, professor i teletrafiksystem vid KTH.

#P IMM.

Det finns ingen skyldighet för en datorinnehavare att installera nödvändig programvara för att ta emot SVT Play.Gunnar Karlsson.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

I måndags meddelade förvaltningsrätten i Luleå ett tjugotal domar i mål rörande radio- och tv-avgift. Målen gäller personer som fått avgiftskrav från Radiotjänst AB men överklagat. Bedömningen som förvaltningsrätten gjort gäller om en internetansluten dator är en tv-mottagare. Alla som överklagat har fått avslag.

#P IMM.

Bedömningen följer förarbetet i Prop. 2005/06:112, avsnitt 15.2 Avgiftssystemet: De som kan ta del av ett schemalagt tv-utbud ska betala radio- och tv-avgift oavsett distributionssätt. Det räcker alltså enligt rätten att man kan ta emot tv-utbudet för att mottagaren ska uppfylla lagkravet i 1989:41 om att den ska vara avsedd att ta emot utsändning eller vidaresändning av tv-program, även om utrustningenfrämst används till andra ändamål. Av detta följer domstolens slutsats att en dator är en avgiftspliktig tv-mottagare.

#P IMM.

Det övergripande resonemanget är att definitionen av en tv-mottagare ska vara teknikneutral och följa utvecklingen. Undantagen i lag 1989:41 för varaktigt obrukbar mottagare samt spärrade mottagare i lokaler som inte är avsedda för bostadsändamål tas upp, men prövas inte. Undantag ges även i lagen för tv-mottagare som förts in i riket för tillfälligt bruk; fristen är odefinierad.

#P IMM.

Resonemanget om teknikneutralitet är ohållbart. Ett kommunikationssystem realiseras av en viss teknik för att erbjuda ett utbud av tjänster med given kvalitet och prestanda. Systemet består av sändare, nät och mottagare. Även om inte tekniken låses fast i lag så krävs att systemets olika delar är tekniskt förenliga med varandra (kompatibla på tekniksvenska) för att systemet ska fungera.

#P IMM.

Om vi ser på en dator så består den av hårdvara och ett operativsystem. En dator kan inte ta emot tv-sändningar på internet även om den är ansluten till nätet. Datorns nyttofunktioner ges av användarprogram. Det är ett sådant program som låter användaren beställa tv-program, som tar emot data, avkodar den digitala tv-signalen och spelar upp den – som är tv-mottagaren med andra ord. Mottagarprogrammet måste vara förenligt med sändarens programvara för att vara brukbart; det ska alltså vara avsett för ändamålet.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Eftersom det saknas standarder för videoöverföring på internet, utom för själva videokodningen, så måste mottagaren följa sändarens teknikval för att fungera. För SVT Play är det i dag Adobe Flash Player version 10.1 eller senare samt en webbläsare som spelaren fungerar med. Så från anspråket att ha en teknikneutral definition av en tv-mottagare följer i stället att Adobe Flash Player av viss version är mottagare för tv-sändningar över internet. Ingen annan programvara fungerar nämligen.

#P IMM.

Den dator som saknar sådan programvara måste anses varaktigt obrukbar enligt paragraf 6 i lag 1989:41. Det finns ingen skyldighet för en innehavare av en dator att installera nödvändig programvara för att ta emot SVT Play och inte heller att uppdatera den för att vara förenlig med sändaren när denne "följer utvecklingen" som rätten utrycker det. Det går inte likställa avsaknad av spelare med dåliga mottagningsförhållanden eller att antenn saknas: Det är den faktiska tv-mottagaren som saknas eller är obrukbar!.

#P IMM.

Förvaltningsrätten har alltså valt en definition av en tv-mottagare som innefattar enheter som saknar precis den funktion som krävs i lagens definition av en tv-mottagare, nämligen att ta emot utsändning och vidaresändning av tv-program. Med rättens bedömning kan en och samma dator samtidigt vara avgiftspliktig enligt 2 § och avgiftsbefriad enligt 6 § av radio- och tv-lagen. Det är otillfredsställande!.

#P IMM.

Jag hoppas därför att kammarrätten beviljar prövning om någon överklagar förvaltningsrättens bedömning. Det finns två möjligheter att gå vidare. Den ena är att definiera en tv-mottagare för sändning över internet som den programvara som är nödvändig för att ta emot tv-program från utgivarens sändning. I dag är det Adobe Flash Player version 10.1 eller högre och i framtiden kommer det vara annan programvara. Definitionen är därmed teknikneutral.

#P IMM.

Alternativet är att en internetansluten dator inte utgör en avgiftspliktig tv-mottagare av följande skäl som alla går att stödja på förarbetena. Tv-sändning över internet är inte utsändning eller vidaresändning; datorn är inte avsedd för att ta emot tv-program eftersom nödvändig programvara inte kan förutsättas samt att tjänsten kan ses som beställ-tv för vilket radio- och tv-lagen inte gäller (eftersom SVT Play förutsätter så kallad central interaktivitet, se Prop. 2009/10:115).

#P IMM.

Förvaltningsrätten har ännu inte meddelat bedömning av mobila enheter såsom datorplattor och mobiltelefoner. Mitt resonemang är även tillämpbart på sådana enheter.

#P IMM.

GUNNAR KARLSSON.

#P IMM.

professor i teletrafiksystem vid KTH.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

