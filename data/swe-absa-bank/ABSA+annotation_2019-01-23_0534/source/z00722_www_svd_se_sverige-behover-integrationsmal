#D IMM.

#T IMM.

Sverige behöver integrationsmål.

#P IMM.

Det är bra att regeringen tagit fram en strategi för hållbart asylmottagande. Men det räcker inte. Det är dags att växla upp Sveriges integrationsarbete med nya nationella mål, skriver tre politiker i Nyköpings kommun.

#P IMM.

Sverige behöver en strategi för social hållbarhet som berättar hur vi ska gå från integration till social sammanhållning. Vi vill att regeringen tillsätter en blocköverskridande beredning som får i uppdrag att ta fram en sådan strategi med nya nationella mål för att minska utanförskapet och nå social sammanhållning. Det tror vi att alla riksdagsledamöter borde kunna bli överens om. Precis som vi är i Nyköpings kommun.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

På initiativ av Socialdemokraterna inrättade den rödgröna majoriteten i Nyköpings kommun ett blocköverskridande integrationsutskott 2011 som fick uppdraget att revidera integrationsstrategin. Den politiska intentionen var att växla upp integrationsarbetet i kommunen. Utskottet var tidigt överens om att det dels var dags att skifta perspektiv från integrering till sammanhållning, dels sätta konkreta och mätbara mål för integrationsarbetet i kommunen.

#P IMM.

__Den nya strategin__har tre målområden – ett gemensamt språk, egen försörjning och delaktighet i samhället. Dessa tre mål hänger ihop och förutsätter varandra. För att känna sig delaktig i samhället, oavsett vem du är och vart du kommer ifrån, krävs att du kan kommunicera och försörja dig. Kommunikation och egen försörjning skapar i sin tur delaktighet. Målgruppen utrikesfödda ska bli mer delaktig i samhället genom kortare tid till egen försörjning och bättre skolresultat. Vidare föreslår strategin att kommunen ska möta upp målgruppen redan under etableringstiden och i samverkan med arbetsförmedlingen underlätta och bidra till en snabbare etablering. Till exempel genom att erbjuda praktikplatser och traineeanställningar i kommunen. Alla kommuner i Sverige står inför en utmaning i att säkerställa kompetens och arbetskraft i framtiden. Allas arbetsinsatser kommer att behövas. Därför är det viktigt att alla målgrupper som står utanför arbetsmarknaden på olika sätt bereds väg in.  Ett enat kommunfullmäktige ställde sig bakom strategin i juni 2013. När sedan landshövdingen i Sörmland uppmanade kommunerna att utöka sina flyktingavtal gick den rödgröna majoriteten och alliansen ut i en gemensam debattartikel och ställde sig bakom ett sådant avtal.

#P IMM.

__Nyköpings kommun__har även blivit nationellt känd för sitt modiga integrationsarbete i skolan. 2010 beslutades om ny skolorganisation, även detta beslut var blocköverskridande. För att öka sammanhållningen slogs fyra högstadieskolor ihop till en skolenhet. Detta kallas i dag för Nyköpingsmodellen. 2013 omformades systemet för basplacering från årskurs 1–6 så att centrumnära skolors elever blandas med elever från ytterområdena. Vidare utökades antalet skolor som tar emot nyanlända elever direkt efter mottagning och kartläggning med målet att eleven ska slippa byta skola när den är redo för att gå in i vanlig klass. Dessutom satsar Nyköping cirka 3,5 miljoner per år på feriepraktik på sommarlovet till ungdomar i gymnasiet. Feriepraktik till unga är en otroligt viktig satsning som alla kommuner borde få extra statligt stöd till. Ju fortare i livet du får arbetslivserfarenhet desto fortare fastnar du också på arbetsmarknaden och kan börja försörja dig själv.

#P IMM.

Vi vet att många kommuner arbetar konstruktivt och framgångsrikt över blockgränserna med integration och social sammanhållning. Så gott de kan med de resurser de har att tillgå. Därför är det nödvändigt med ett nationellt stöd till det arbetet med mätbara mål och konkreta åtgärder. Utifrån det föreslår vi att regeringen tar initiativ till att ta fram nationella mål för integration och social sammanhållning. Vidare att länsstyrelserna får ett utökat integrationsuppdrag i att samordna kommunerna i att ta fram åtgärdsplaner för att nå de nationella målen.

#P IMM.

__Det är dags att enas__över blockgränserna för ett Sverige där alla är lika mycket värda. Enas i att gå från integration till social sammanhållning. Tillsammans kan vi bygga en stark social sammanhållning i Sverige. I ett Sverige där alla är välkomna och behövs för att säkra vår framtida gemensamma välfärd.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Urban Granström.

#P IMM.

kommunstyrelsens ordförande, Nyköpings kommun (S).

#P IMM.

Malin Hagerström.

#P IMM.

kommunalråd, Nyköpings kommun (MP).

#P IMM.

Nicklas Franzén.

#P IMM.

kommunalråd, Nyköpings kommun (V).

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

