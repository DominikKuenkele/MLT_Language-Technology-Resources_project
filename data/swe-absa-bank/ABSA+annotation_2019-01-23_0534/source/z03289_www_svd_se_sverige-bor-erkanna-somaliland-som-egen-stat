#D IMM.

#T IMM.

Sverige bör erkänna Somaliland som egen stat.

#P IMM.

Somaliland firar nämligen i dag 20 år av demokrati och stabilitet. Det är nu dags för Sverige att ta täten internationellt och fullt ut erkänna landets självständighet, skriver riksdagsledamoten Amir Adan (M).

#P IMM.

Somalilands folk bör belönas för den utveckling man genomgått sedan landet utropades som självständigt 1991.Amir Adan.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

För många människor förknippas landet Somalia med terror- och piratverksamhet, inbördeskrig och flyktingvågor till Europa och inte minst Sverige. Det internationella samfundet har satsat enorma resurser för att främja fred och stabilitet i landet men det är alldeles uppenbart att åtgärderna hittills inte gett något lyckat resultat.

#P IMM.

Dock är det är viktigt att man inte ger upp stödet till Somalia.

#P IMM.

Utbrytarrepubliken Somaliland (fd Norra Somalia) firar nämligen i dag, den 18 maj, 20 år av demokrati och stabilitet, vilket är okänt för de flesta i Sverige. Somaliland är en liten region som till skillnad från många andra länder i Afrika inte präglas av konflikter, svält, flyktingvågor och diktaturregimer. Tvärtom har landet under de senaste 20 åren genomfört fyra val, det senaste i juni 2010. Vid samtliga dessa val fanns internationella valobservatören från bland annat Sverige närvarande.

#P IMM.

Presidentvalet vanns av oppositionsledaren och maktövertagandet skedde i jämförelse med Kongo-Kinshasa, Zimbabwe, Elfenbenskusten och Kenya, utan några allvarligare intermezzon. Detta är ett tydligt exempel på att de demokratiska institutionerna, och därmed landets politiska system, fungerar. Till detta kan läggas att landet uppfyller det folkrättsliga kravet för ett erkännande genom att lag och ordning upprätthålls, folkomröstning genomförs och att man kan skydda sitt lands gränser.

#P IMM.

Trots att Somaliland, efter att i över 30 års tid ingått i en union med Somalia, utropade sig som en egen stat den 18 maj 1991 har landet ännu inte erkänts av det internationella samfundet. Under de tre decennier Somaliland ingick i unionen utsattes befolkningen för övergrepp av den styrande diktaturregimen, vilket var en starkt bidragande orsak till att man ville upplösa unionen.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Det får anses som beundransvärt att Somaliland, som av många kallas "Africas best kept secret", lyckats skapa fred, stabilitet och demokrati i en region som präglas av våld, terrorverksamhet och diktaturregimer. Därför är det oerhört viktigt att man även i fortsättningen får stöd från omvärlden och att det internationella samfundet bidrar till den positiva utveckling landet genomgår.

#P IMM.

Den borgerliga regeringen i Sverige beslöt i februari 2007 att erkänna Somaliland som en självständig region vad gäller utvecklingssamarbete, vilket är ett viktigt steg i rätt riktning. Sveriges pragmatiska synsätt har fått positiv respons runt om i världen, vilket medfört att vi dag utgör förebild för andra länder.

#P IMM.

Emellertid är det viktigt att klargöra att detta symboliska erkännande inte är tillräckligt. I stället bör Sverige och andra länder erkänna Somalilands självständighet i syfte att bibehålla fred och stabilitet i regionen. Somalilands folk bör belönas för den utveckling man genomgått sedan landet utropades som självständigt 1991.

#P IMM.

AMIR ADAN (M).

#P IMM.

Riksdagsledamot.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

