#D IMM.

#T IMM.

Sverige kan bidra till bygga ett starkare Somalia.

#P IMM.

Att öka stödet för det somaliska folket är en investering för freden och framtiden. De somalier som är bosatta i Sverige kan också spela en viktig roll för att bygga en ny framtid för fred i Somalia, skriver tidigare biståndsminister Gunilla Carlsson och Abdihakim Ainte, politisk kommentator.

#P IMM.

Under den borgerliga regeringen ökade Sverige sitt engagemang i Somalias begynnande statsbyggande och fredsskapande process. Efter två decennier av inbördeskrig hade somalierna själva börjat samla sig för en mödosam väg bort från kaos och våld. Efter torkan 2011, den värsta på 60 år, med hundratusentals drabbade på Afrikas Horn var det hög tid att bryta behovet av återkommande humanitära insatser till förmån för mer långsiktigt utvecklingsengagemang. Förutom en ny biståndsstrategi deltog Sverige inom ramen för EU med säkerhetsinsatser genom operation Atalanta, för att skydda humanitära transporter och begränsa pirater och rån utanför Somalias kust.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Biståndsminister Isabella Lövin (MP) har fortsatt det långsiktiga arbetet för säkerhet och utveckling. I april hölls ett möte i Stockholm med ministrar från några instabila och konfliktdrabbade länder. Syftet var att diskutera problem som hindrar utveckling och komma överens om en global strategi för att förebygga och förhindra återgång i konflikter. En av de bärande slutsatserna var behovet att engagera sig med lokalbefolkningen, som ofta uppfattar sig vara distanserade av givarna och inte delaktiga i fredsbyggandet.

#P IMM.

Att öka stödet för det somaliska folket är en investering för freden och framtiden. Konflikter och instabilitet föder radikala ideologier. Somalia är tyvärr inget undantag med al-Shabaab, en militant islamistisk organisation, som bromsar landets utveckling. Via islamska domstolarna uppstod rörelsen i ett politiskt vakuum och lokalt missnöje, och förvandlades till ett globalt terroristnätverk. Under de senaste sex åren har Sverige uttryckt växande oro för unga svenska somalier som reser till Somalia för att ansluta sig till al-Shabaab och återvända till Sverige radikaliserade.

#P IMM.

Trots att al-Shabaab för stunden kan betraktas som militärt besegrat, så är de inte det politiskt. Utan det somaliska folket kan inte denna rörelse besegras. Och utan säkerhet är det svårt att få utveckling på plats. Det är därför vitalt att omvärlden satsar mer resurser och politisk kapital för att hjälpa somalierna med att bygga upp deras nationella armé, förbättra den somaliska regeringens kapacitet när det gäller underrättelseinhämtning och för att stärka den somaliska polisen. Detta är starka instrument för att hantera al-Shabaabs hot och förebygga potentiella attacker runt om i världen.

#P IMM.

När Somalia undertecknade New Deal-pakten i Bryssel år 2013 var Sverige en av de ledande givarna. Sverige bidrar med 300 miljoner per år för landets uppbyggnad. När regeringen nu ser över Somaliabiståndet är det viktigt att dra slutsatser om vad som görs bra och vad som kan förbättras. Att Sverige äntligen följer upp den svensk-somaliska affärskonferensen från 2014, med ett uppdrag till Business Sweden är utmärkt. Somalia behöver mer investeringar, jobb och utrymme för alla entreprenörer.

#P IMM.

Sverige har en liten, men växande diplomatisk närvaro i huvudstaden Mogadishu, med hög aktivitetsnivå i ett tufft läge. I vårt land har tusentals somaliska flyktingar som flytt från den utdragna konflikten, krig och anarki fått skydd. Det uppskattas att Sverige har ungefär 60 000 människor i den somaliska diasporan, vilket gör det till den andra största platsen för diasporan efter Storbritannien.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Roten till Somalias problem ligger på många sätt i det sociala och politiska utanförskapet. Under många år har somalierna exkluderats ifrån allt politiskt engagemang och samhällsbyggnad. Det är därför det är viktigt att somalierna utvecklar gräsrötternas fredskampanj som ett första steg i att bygga upp rättsstat och stärka laglighet i Somalia. Här ligger ansvaret hos det somaliska folket. I samverkan med svenskt biståndskunnande och den svenska somaliska diasporan kan man få full utväxling på svenska insatser, genom att i ökad grad använda svenska somalier för att bidra med nytänkande, kunskap, kapital och ansvarsutkrävande. Inte minst för att säkerställa att de somaliska politikerna använder internationella biståndsmedel ansvarsfullt. Och för att öka utbytet mellan våra länder för ekonomisk, kulturell och säkerhetsmässig gemensam utveckling.

#P IMM.

Gunilla Carlsson.

#P IMM.

tidigare biståndsminister och rådgivare åt Afrikanska Utvecklingsbanken.

#P IMM.

Abdihakim Ainte.

#P IMM.

somalisk analytiker och politisk kommentator.

#P IMM.

Redaktör: Carina StenssonBiträdande redaktör: Carl-Johan BilkenrothMejl: debatt@svd.seTelefonnummer: 08-135149Twitter: @SvDDebattFacebook: SvD Debatt.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

