#D IMM.

#T IMM.

Utförsäljningen av St. Göran - en skandal.

#P IMM.

Lägsta bud vann - i går blev det klart att St.Görans sjukhus fortsätter med Capio som ägare i maximalt 13 år till, dvs över tre mandatperioder. Capio - som ägs och kontrolleras av tre riskkapitalfonder med säte i skatteparadis - vann över Aleris i en tvekamp i världens största upphandling av akutsjukvård. Avtalet är värt minst 15 miljarder.

#P IMM.

Capio får uppdraget samtidigt som regeringen och Skatteverket funderar på vad de kan göra för att stoppa den avancerade skatteplanering som Capio ägnar sig åt. Detta tycks dock inte bekymra Filippa Reinfeldt (M), högst ansvarig för vården i Stockholms läns landsting. Hon kallar Capio för en förebild och framhåller att man nu kommer att få mer vård av en "fantastiskt hög kvalitet" för varje skattekrona. Den ekvationen är mycket svår att förstå.

#P IMM.

Samtidigt hävdar Filippa att det inte finns något egenvärde i driftsformen, men det är bara ett retoriskt trick. Annars hade sjukhuset givetvis återtagits till landstinget som vi i Vänsterpartiet krävde. Då hade vi också undvikit en rekorddyr upphandling med ett flertal konsulter och jurister inblandade, där vi politiker varit belagda med munkavle och behandlats som stafflifigurer.

#P IMM.

Att Capio granskas för sin avancerade skatteplanering var skäl nog att yrka på att upphandlingen skulle avbrytas. Upphandling är politik, därför är det upprörande att vi som ska fatta beslut fick tolv dagar på oss att granska ett underlag på flera tusen sidor, för att självständigt kunna bilda oss en uppfattning om resultatet. Den sekretess som påtvingats oss politiker är inte förenlig med vår roll som befolkningsföreträdare och borde därför ändras.

#P IMM.

Prispress är ett viktigt konkurrensmedel i upphandlingar, så även i denna. Men det märkliga är att Filippa Reinfeldt nu utlovar att St. Görans sjukhus ska bedriva mer och bättre vård för en kostnad som är 120 miljoner lägre än förra årets. Det betyder givetvis att personalen måste springa fortare och att patientsäkerheten hotas. Filippa väljer dock att kalla det "tuffa kvalitetskrav" och "processutvecklingsarbete".

#P IMM.

Som enda parti har vi under lång tid krävt att St. Görans sjukhus ska återföras till Stockholmarna. Det är det enda försvarbara, både ekonomiskt och demokratiskt. Det senaste årets skrämmande avslöjanden om vanvård, bonusar och vinstmaximering har dessutom ytterligare gett oss rätt i sak. Riskkapitalbolag hör inte hemma i vård och omsorg.

#P IMM.

Socialdemokraterna var i vanlig ordning ovilliga att löpa linan ut. De hade ingenting emot upphandling i sig men ansåg att landstinget också skulle få lägga bud på sjukhuset. Detta har också varit Miljöpartiets linje. Men varför en upphandling med alla dess kostnader och all byråkrati när landstinget hade mandat att ta tillbaka St.Görans sjukhus rakt av?.

#P IMM.

Det är väl känt att Filippa Reinfeldt är en av huvudarkitekterna bakom konkurrensutsättningar av vård och omsorg i landet. Hon är övertygad om att privatiseringen har varit bra för kvaliteten och ser heller inga problem med att riskkapitalbolag äger vare sig akutsjukhus eller vårdcentraler. Nästa steg kan mycket väl bli Danderyds sjukhus som Alliansen redan förra mandatperioden planerade att sälja ut.  Men vi vet att vi har majoriteten med oss när vi hävdar att alla akutsjukhus ska drivas offentligt. Bara på så sätt kan vi säkerställa god och säker vård för alla samtidigt som vi har full insyn i verksamheten.

#P IMM.

Birgitta Sevefjord.

#P IMM.

FAKTA.

