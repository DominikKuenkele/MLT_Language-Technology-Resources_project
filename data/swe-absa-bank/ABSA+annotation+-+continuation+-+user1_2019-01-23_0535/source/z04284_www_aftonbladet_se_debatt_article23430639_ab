#D IMM.

#T IMM.

Väljarna avgör vem som bäst leder landet.

#P IMM.

REPLIK. Sverige behöver kraftfulla reformer för att bryta bidragsberoende, förbättra integrationen och stärka kunskaperna i skolan. Insatser för att öka tryggheten är också avgörande. Görs inte detta så växer populism och extremism och vi får ett samhälle som inte håller ihop. Då duger det inte med en regering som är nöjd trots att missnöjet växer.

#P IMM.

Det är väljarna som avgör vilket politiskt alternativ som har bästa förmåga att leda Sverige framåt. I dag för 12 år sedan inleddes Alliansens samarbete och därefter har vi tillsammans tagit ansvar för Sverige. Det vill vi göra igen.

#P IMM.

Genom vårt starka samarbete bröts också den tidigare socialdemokratiska politiska dominansen. Tiden när S ensamma kunde regera Sverige är förbi.

#P IMM.

Att Rådström Baastad och Eneroth vill misstänkliggöra vårt besked i regeringsfrågan är märkligt. Moderaterna har alltså givit samma besked som S gjort. Vår utgångspunkt är att rösta nej till Stefan Löfven som statsminister efter nästa val. Precis på samma sätt som S meddelat att man avser rösta nej till Anna Kinberg Batra som statsminister. Väljarna måste få säga sitt och ett större stöd för Alliansen innebär mindre osäkerhet.

#P IMM.

Samhällsproblemen måste vara utgångspunkt för politiken. Det kräver en plan för ett starkare Sverige och ledarskap. Sverige behöver en regering som kan bryta den negativa utvecklingen. Den bästa garanten för att byta ut regeringen och för att leda Sverige framåt kommer att vara en röst på Moderaterna och Alliansen.

#P IMM.

Vi förstår att S känner oro för opinionsmätningarna, för Miljöpartiets utveckling och för att Alliansens partier tar viktiga politiska initiativ.

#P IMM.

Men att misstänkliggöra sina politiska motståndare, i stället för att till exempel skapa möjligheter för fler att komma in på arbetsmarknaden, bygger inte Sverige starkare. För Rådström Baastad och Eneroth verkar det politiska spelet vara viktigare än att lösa Sveriges samhällsproblem.

#P IMM.

Tomas Tobé, partisekreterare (M).

#P IMM.

Häng med i debatten och kommentera artikeln – följ  Debatt på Facebook.

