#D IMM.

#T IMM.

Fel signal till ambitiös student.

#P IMM.

Sommaren lider mot sitt slut och det drar ihop sig till terminsstart för landets studenter. Många av oss har inte haft mycket till sommarlov utan jobbat i stället. För några har det varit den första sommaren med heltidsjobb, för andra har det varit deltidsjobb i några veckor. De flesta studenter som nu börjar sin första termin på universitet eller högskola kommer komma i kontakt med Centrala Studiestödsnämnden (CSN) och många väljer att ta både studiebidrag och studielån.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Problemet som uppstår är när de som jobbat hårt sedan halvårsskiftet och vill ha möjligheten att fortsätta jobba extra i höst, inte kommer att kunna ta fullt CSN-lån under hösten. Detta är en fråga som uppkommer varje år. Under senare år har taket på det så kallade fribeloppet höjts, men fortfarande tvingas studenter som vill och har jobbat tidigare under sommaren, säga nej till fortsatt extrajobb under hösten.

#P IMM.

Ambitiösa studenter som aktivt valt att ta studielån och samtidigt vill arbeta, straffas alltså och blir återbetalningsskyldiga om de överskrider gränsen, det vill säga jobbar för mycket. Sommarjobbets hårda slit som genererar inkomst straffar sig alltså och studenten får antingen minska ner på extrajobbet under hösten, eller gå ner markant i sin lånedel hos CSN.

#P IMM.

Vad skickar detta för signaler till de som vill jobba, tjäna sina egna pengar och betala skatt? Moderata Studenter har vid flera tillfällen genom åren uttryckt att fribeloppet bör slopas. Det är trots allt studenten som vill och har möjlighet att jobba och studenten som aktivt skriver på ett lån som skall återbetalas när utbildningen är avslutad.

#P IMM.

ANDRÉA STRÖM.

#P IMM.

riksordförande Moderata Studenter.

#P IMM.

MATTIAS TYKESSON.

#P IMM.

riksstyrelseledamot Moderata Studenter.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

