#D IMM.

#T IMM.

Borgarna sviker sexualbrottsoffren.

#P IMM.

Det största sveket den borgerliga regeringen har gjort sig skyldiga till är att de i stort sett inte har gjort något för att stärka skyddet för flickor och kvinnor som utsatts för sexuella övergrepp. De har på så sätt helt missat ett av våra största samhällsproblem. Och en viktig fråga för jämställdheten. Det enda de lyckats genomföra är en ny lag om våldsbrott, vilken vi är positiva till.

#P IMM.

Men vi vill gå längre och förstår inte varför de inte samtidigt inför en ny lagstiftning mot de grövsta sexualbrotten. Vi föreslår en ny brottsrubricering, synnerligen grov våldtäkt, med ett straff på sex till tio års fängelse. Vi vill även göra om koppleri till brottet människohandel, vilket ger ett högre straffvärde med förutsättningar för skadestånd till de utsatta. Vi vill också skärpa straffet för sexköp och förbättra skyddet mot sexuella trakasserier på nätet. Våra förslag skulle stärka rättsväsendet och ge ett väsentligt bättre skydd för flickor och kvinnor i Sverige.

#P IMM.

Henrik von Sydow, som inte döljer sina ambitioner att ersätta Beatrice Ask som Moderaternas rättspolitiska talesperson, försöker få medieutrymme med innehållslösa artiklar.   Men det han säger avslöjar bara hur djupt oeniga regeringen är om hur rättspolitiken ska skötas. Det försöker de mörka genom att skylla på oss.

#P IMM.

De tiger om alla de viktiga frågor som de bråkar om – en bättre polisorganisation med en myndighet i stället för 21 myndigheter, datalagringen, en akademisk polisutbildning, en spjutspetsorganisation mot de grövsta brotten och en särskild myndighet för att utreda poliser som misstänks för brott. Men jag tror att väljarna inser det genom det faktum att de har regerat i snart fyra år och nästan inte genomfört någonting inom rättsområdet.   Vi rödgröna däremot som redan samarbetat i åtta år under Socialdemokraternas tid i regeringen fick snarare kritik för att vi genomförde för mycket på rättsområdet. Som justitieminister ansvarade jag för 200 propositioner med stora satsningar och förbättringar inom rättsväsendet. Vi har också i opposition visat att vi har många gemensamma förslag. De som förlorat mest dessa fyra kraftlösa år med Beatrice Ask som justitieminister är brottsoffer och övriga medborgare. Om vi ska bryta den passivitet som den moderatstyrda regeringen visat krävs en rödgrön regering – inte gredelina kuvert eller rosa husvagn.

#P IMM.

Thomas Bodström (S)Ordförande i justitieutskottet.

