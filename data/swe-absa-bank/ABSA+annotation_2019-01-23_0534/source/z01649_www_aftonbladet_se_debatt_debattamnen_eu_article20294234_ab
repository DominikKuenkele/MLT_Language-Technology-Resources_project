#D IMM.

#T IMM.

Massövervakning fel verktyg mot terrorn.

#P IMM.

Adam Marttinen visar i sin debattartikel att han inte förstår sig på begreppet integritet. Med glädje vill han se mer av masskartläggningar, men funderar inte på om ingreppen i den personliga integriteten står i paritet med dess effekt.

#P IMM.

Diskussionen om PNR har återigen blossat upp efter terrordåden i Paris. Många, däribland SD, inbillar sig att ett utbrett utbyte av information om passagerares resemönster skulle förhindra på dylika illdåd.

#P IMM.

Så enkelt är det inte. Den franska underrättelsetjänsten kände sedan länge till våldsverkarna i Paris identiteter samt vilken utbildning de hade. Deras resor var också kartlagda. Inte mycket talar för att ett utvidgat PNR kunnat stoppa terrordåden.

#P IMM.

Utökade befogenheter i de fall domstol anser att en individ eller grupp av individer utgör fara för samhället har jag inga problem med. Men SD lägger sig i samma bekväma gunga som den S-ledda regeringen: symbolpolitik i massövervakningens tecken går före åtgärder som faktiskt skulle kunna stoppa terror.

#P IMM.

Det är när kartläggning och övervakning slentrianmässigt sker mot alla och utan att rättsinstanser är med i bilden som jag blir orolig. Men kanske har Adam Marttinen andra syften med att kunna söka information om människors resemönster? Stoppar terror gör det dock inte.

#P IMM.

I Europaparlamentet har jag röstat för att be EU-domstolen komma med ett utlåtande över PNR:s förenlighet med de grundläggande rättigheterna. Att omfamna PNR innan utlåtandet är klart är huvudlöst och spelar dem som vill underminera det öppna samhället i händerna.

#P IMM.

Dessutom verkar Marttinen sakna grundläggande kunskap om EU-systemet. Ett gemensamt beslutat PNR-register på EU-nivå är ju just överstatligt. SD:s hela profil i EU-politiken bygger på att vara emot överstatlighet och de borde därför vara emot ett sådant system.

#P IMM.

Fredrick Federley (C),.

#P IMM.

Europarlamentariker.

