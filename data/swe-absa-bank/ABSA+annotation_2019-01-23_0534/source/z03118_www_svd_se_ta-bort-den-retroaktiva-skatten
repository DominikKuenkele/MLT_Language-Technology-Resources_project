#D IMM.

#T IMM.

Ta bort den retroaktiva skatten.

#P IMM.

Effekterna av fastighetsskattereformen börjar nu i deklarationstider att klarna. Många småhusägare har fått ett ekonomiskt tryggare boende men tyvärr finns skönhetsfläckar kvar som kan få stora privatekonomiska följder. Det är framför allt uppskovsskatten på reavinsten som upprör många. Det är en sak att ändra regler som påverkar framtida beslut men en helt annan att införa förändringar som påverkar tidigare beslut. Det är just vad som skett i detta fall; regeringen har infört en retroaktiv skatt. Sådant hör inte hemma i ett rättssamhälle.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Den som gjort uppskov för reavinsten vid tidigare försäljningar av sin bostad ska från i år betala 0,5 procent i skatt på beloppet. Denna uppskovsskatt förändrar kalkylen för alla som köpt hus och finansierat det med en uppskjuten reavinst från en tidigare bostadsförsäljning. Många som köpte sitt nya boende innan denna skatt infördes känner sig oerhört lurade.

#P IMM.

Sammanlagt berörs 319 000 småhusägare i landet av förändringen. I Stockholms län handlar det om drygt 96 000 personer boende i småhus. Det viktiga är dock inte antalet, utan följderna för den enskilda husägaren. Det kan handla om äldre som flyttat till bekvämare boende eller yngre familjer som bytt upp sig allteftersom familjen vuxit. Detta är grupper som ofta har mindre ekonomiska marginaler än folk i genomsnitt.

#P IMM.

Uppskovsskatten påverkar också viljan att byta bostad i framtiden. Den som byter bostad och köper en ny som kostar lika mycket får räkna med betydligt högre månadskostnader efter bostadsbytet. Det kommer att skapa olyckliga inlåsningseffekter på bostadsmarknaden, vilket är illa när just en ökad rörlighet skulle kunna motverka nedgången i samhällsekonomin.

#P IMM.

Skatten på uppskov förändrar förutsättningarna på bostadsmarknaden på ett orimligt sätt. Denna del av fastighetsskattereformen måste justeras och den retroaktiva skatten tas bort.

#P IMM.

Janett Broms.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

