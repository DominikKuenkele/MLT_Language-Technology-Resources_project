#D IMM.

#T IMM.

"Rädda människor tror på Åkesson".

#P IMM.

I dag publicerade  en debattartikel av Sverigedemokraternas partiordförande Jimmie Åkesson. Reaktionerna från omvärlden lät inte vänta på sig. Övriga medier, bloggar och kommentarsfält fylldes snabbt av upprörda röster. I över 1000 kommentarer på .se debatteras frågor om demokrati, rasism och yttrandefrihet.

#P IMM.

Några läsare tycker att  har gjort fel som låter Åkesson komma till tals, andra tycker att det är bra att dra fram Sverigedemokraternas främlingsfientliga åsikter i ljuset. Flera läsare tycker i demokratins och yttrandefrihetens namn att det är på tiden att Sd tillåts uttrycka sina åsikter. Andra rasar över att man ger ökad legitimitet till vad man uppfattar som ett rasistiskt och samhällsfarligt parti.

#P IMM.

Professor Jan Hjärpe har analyserat debattartikeln och finner den otäck och rasistisk, men det finns många som tycker att Åkesson har rätt. Författaren och journalisten Anna Lena Lodenius tycker att det är problematiskt att så många verkar hålla med Åkesson.

#P IMM.

– Då har man inte förstått vad det här handlar om överhuvudtaget. Islam som religion och muslimer är inte en enhetlig grupp som han försöker få oss att tro. Det här är klassisk retorik för att skapa en känsla av vi och dem och skapa syndabockar, säger hon.

#P IMM.

Obefogad rädsla och okunskap.

#P IMM.

Hon tror att anledningen till att Sverigedomokraternas åsikter vinner gehör hos vissa grupper bottnar i en obefogad rädsla för det som är främmande. Okunskap, och behovet av att ha ett tydligt hot utifrån är andra skäl.

#P IMM.

– Tidigare har främlingsfientliga krafter fokuserat på invandrare i stort. Skällsord som svartskalle, blatte har åsyftat en stor grupp som fått representera ”det andra”. När det inte längre är rumsrent hittar man ett nytt hot i muslimer som grupp.

#P IMM.

Anledningen till att Åkessons retorik fungerar år 2009 tror hon beror på flera saker. Dels är en stor del av invandrarna som kommit till Sverige från den muslimska delen av världen. De är också lättare att peka ut som annorlunda eftersom de har symboler som uppfattas som främmande som moskéer och slöjor. Anna Lena Lodenius tror också att en stor anledning till att muslimer utpekas som syndabockar i Sverige är att de främlingsfientliga strömningarna i Europa nu spridit sig hit.

#P IMM.

– Holland, Belgien och Danmark har redan den här problematiken. Ända sedan år 2001 åsikterna spridit sig och vunnit mark och nu blir det tydligt även här hemma.

#P IMM.

Att människor reagerar starkt inför det som känns främmande är ett så känslostyrt beteende att logik inte längre biter, menar Lodenius.

#P IMM.

– De tror att det finns en dold agenda, att medierna censurerar och att myndigheter mörkar statistik. Fakta biter inte på de här människorna och det blir således inte meningsfullt att driva debatten vidare.

#P IMM.

Rädslan kommer att försvinna.

#P IMM.

Istället tror hon att rädslan för muslimer kommer att självdö när man vant sig och kan se hela bilden.

#P IMM.

– Sekulära muslimer verkar inte riktigt finnas i de här personernas världsbild. Inte heller de som inte använder slöja eller de som har flytt undan fundamentalistiska regimer för att få en fristad i Sverige.

#P IMM.

Lodenius är tydlig med att man måste få kritisera de fundamentalistiska grenarna av islam. Det är när man klumpar ihop dem med den sekulära delen av islam och demoniserar en hel grupp som det blir farligt.

#P IMM.

"Kan någon förklara vad främlingsfientlighet egentligen är? Jag vill påstå att alla är främlingsfientliga, för handen på hjärtat visst är vi alla lite försiktiga när vi träffar på ny personer. Vi får ju itutat oss att vi svenskar är dom mest främlingsfientliga i hela världen vilket vi naturligtvis inte är för i sådana fall skulle vi ju inte ta emot så många invandrare. Dom som är främlingsfientliga är ju dom invandrare som inte vill delta i vårt samhälle och anamma vår regler, lagar, jämställdhet och att ta tills sig att alla är lika värda i vårt land utan utgår från en religion som dom anser står över allt annat. De invandrare som ställer sig utanför och inte "vill ta seden dit dom kommer" det är dom som är främlingsfientliga för de vill inte intergrera sig i det svenska samhället.".

#P IMM.

"Skall även Sverige sjunka ner i hatets moras? Lynchmobbarna hopar sig för att gå ut och hacka mussar. Det som var typiskt svenskt nämligen extrem tolerans ersätts av en unken doft från en svunnen tid. Skulle SD komma till makten i Sverige står vi inför en mörk tid av isolering från omvärlden, våld ekonomiskt förfall och i slutligen tyranni.".

#P IMM.

"Det är fruktansvärt bra av  att ta in Jimmies debattartikel. Varför? Ja, inte för att den är rationell, relevant eller har något på fötterna, utan tvärtom. De flesta, enligt aktuella mätningar minst 96.3% av den svenska befolkningen, är rationella nog att se igenom den papperstunna propagandan. Jimme blåljuger, det är liksom inte mer med det - och detta från det parti som påstår sig vara det ärligaste. SD fiskar inte bara i grumliga vatten - man hoppar i med kläderna på. Det går inte att argumentera rationellt med en i grunden irrationell motståndare, det bästa man kan göra är att visa upp för allmänheten hur idiotiska argumenten är om man faktiskt kollar på dem.".

#P IMM.

"Ingen vågar ta debatten med Sverigedemokraterna och diskutera hur vi ska lösa integrationsproblemet. Det kommer bli valfrågan 2010 och göra att SD får en vågmästarroll i valet 2010. Tror ni verkligen Sahlin skulle avstå möjligheten att regera? Det finns nämligen en överhängande risk att valet 2010 blir jämnare än någonsin och ingen av blocken får egenmajoritet. Ett scenario som börjar bli mer och mer sannolikt.".

