#D IMM.

#T IMM.

Rädsla för terror kan   
inte ursäkta förtryck.

#P IMM.

Det bästa sättet för Sverige att stötta demokratin i Västafrika och motarbeta terrorism är att ge det västsahariska folket frihet och möjlighet att forma sina egna liv.Matilda Molander och Leo Pierini.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Terrordåden i Paris har gjort det smärtsamt tydligt att terrorismen kan slå till när som helst och har aktualiserat frågan om hur vi ska kunna skydda oss mot ett hot utan ansikte som kan finnas mitt ibland oss. Att utifrån denna rädsla dra slutsatsen att vi ska stödja auktoritära ockupationsmakter som Bengt G Nilsson gör i sin artikel på SvD Brännpunkt 10/1 är förståeligt men felaktigt.

#P IMM.

Nilsson har rätt i en sak han skriver, nämligen att Västsaharakonflikten är på tok för ouppmärksammad, i Sverige och i resten av världen. Det är en av de främsta orsakerna till att konflikten består utan lösning. Västsahara koloniserades år 1884 av Spanien, som lämnade kontrollen över området först 1974, på grund av den växande självständighetsrörelsen. Tanken var att det västsahariska folket skulle beredas möjlighet till självbestämmande och självständighet, en av FN:s huvudprinciper. Så blev det dock inte. När Spanien drog sig ur ockuperades området genast av Marocko och Mauretanien, som stödde sig på historiska argument som har avvisats av Internationella domstolen i Haag. Mauretanien drog sig ur 1979, men Marocko styr alltjämt territoriet som en brutal ockupationsmakt. Marockanska övergrepp på civila västsaharier och brott mot de mänskliga rättigheterna är vardagsmat i Västsahara, och rapport efter rapport larmar om förhållandena.

#P IMM.

Den västsahariska frihetsrörelsen Polisario har kämpat mot ockupationen, för ett fritt Västsahara alltsedan 1974, men sedan 1991 råder en stabil vapenvila mellan Polisario och Marocko, som dock inte hindrar Marocko från att begå otaliga övergrepp på det västsahariska folket. Polisario anses av FN vara den legitima representanten för det västsahariska folket, och även om problem såklart finns är den, särskilt jämfört med Marocko, en god kraft. Idag delas landet av en 220 mil lång mur kantad av minor som Marocko byggt och stora delar av den västsahariska befolkningen bor i flyktingläger i grannländerna.

#P IMM.

Redan 1991 beslutade FN att västsaharierna ska få folkomrösta om självständighet, men Marocko har nu förhalat det i snart tjugofem år. Samtidigt flyttas marockaner till Västsahara i ett försök att "marockanisera" landet för att västsaharierna ska vara i minoritet om folkomröstningen en dag blir verklighet. Demonstrationer och protester möts av brutalt våld och försvinnanden.

#P IMM.

Omvärlden är inte bara tyst inför dessa övergrepp, EU passar dessutom på att utnyttja situationen för att köpa västsahariska fiskerättigheter av Marocko, vilket får till följd att Västsaharas vatten blir utfiskat och benen slås undan på det småskaliga kustfisket.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Vapenvila har rått sedan 1991, en vapenvila som respekterats av Polisario. Bristen på framsteg, världens tystnad och de dagliga övergreppen från Marockos sida ger dock upphov till en känsla av maktlöshet hos västsaharierna. Det talas nu inom Polisario att överge vapenvilan och återgå till väpnad konflikt. Det är den typen av uppgivenhet och maktlöshet som utgör grogrunden för extrema rörelser.

#P IMM.

Det bästa sättet för Sverige att stötta demokratin i Västafrika och motarbeta terrorism är att ge det västsahariska folket frihet och möjlighet att forma sina egna liv.

#P IMM.

**Därför vill vi i **Centerpartiets ungdomsförbund att Sverige så snart som möjligt erkänner Västsahara och aktivt arbetar för att få ett slut på Marockos illegala ockupation. Vi hoppas att regeringen vågar stå för den ståndpunkt man röstade för i riksdagen år 2012, och erkänna Västsahara på riktigt. Då kanske fler länder följer efter och vi kan få se riktigt förändring. Rädslan för ett möjligt terroristangrepp kan inte motivera decennium av övergrepp mot ett helt folk.

#P IMM.

MATILDA MOLANDER.

#P IMM.

ordförande, Centerpartiets Ungdomsförbunds internationella kommitté.

#P IMM.

LEO PIERINI.

#P IMM.

före detta ordförande, Centerpartiets Ungdomsförbunds internationella kommitté.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

