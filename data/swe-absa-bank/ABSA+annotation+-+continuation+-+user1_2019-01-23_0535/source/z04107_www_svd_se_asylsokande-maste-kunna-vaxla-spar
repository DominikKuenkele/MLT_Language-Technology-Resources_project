#D IMM.

#T IMM.

Asylsökande måste kunna växla spår.

#P IMM.

Att göra det svårare för människor att komma till Sverige är inte Miljöpartiets sätt att hantera det missbruk av arbetskraftsinvandring som har uppstått. Däremot kan reformen förbättras, skriver Åsa Romson och Maria Ferm (MP), som bland annat vill att asylsökanden som fått avslag ska kunna stanna om de får jobb, utan att tvingas lämna landet.

#P IMM.

Att göra det svårare för människor att komma till Sverige är inte Miljöpartiets sätt att hantera det missbruk som uppstått.Åsa Romson och Maria Ferm.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Som företrädare för Miljöpartiet de gröna är vi stolta över att ha varit med och gjort det enklare för människor att komma till Sverige och arbeta eller studera. Vårt samhälle måste visa öppenhet både när det gäller rätten till asyl och när det gäller att underlätta för dem som vill röra sig över gränserna för att arbeta.

#P IMM.

Det har den senaste tiden uppmärksammats ett antal fall, bland annat av Hotell- och restaurangfackets ordförande Ella Niia (Brännpunkt 31/1), som visar att det behövs skärpt kontroll och tydligare sanktioner mot arbetsgivare som utnyttjar systemet. När reformen om arbetskraftinvandring nu ska vidareutvecklas är vår utgångspunkt att säkerställa att ingen arbetstagare far illa eller utnyttjas, samtidigt som vi vill värna om öppenheten och möjligheten för människor att komma till Sverige och arbeta.

#P IMM.

Den reform för arbetskraftsinvandring som Miljöpartiet och regeringen beslutade om 2008 innebär att arbetsgivarens bedömning av arbetskraftsbehovet fått ett ökat inflytande för Migrationsverkets bedömning om arbetstillstånd. Samtidigt ges också yttrande från berörd facklig organisation vid varje enskilt tillståndsärende.

#P IMM.

- - -.

#P IMM.

Den här modellen innebär att man både tittar på både arbetsgivarnas behov av arbetskraft och på arbetsvillkoren för den som är aktuell för jobbet. Det svenska regelverket är en förebild internationellt eftersom det inte behandlar människor som produkter och begränsar invandringen till särskilda kvoter.

#P IMM.

SvD:s NYHETSBREV VALET 2018 – veckans viktigaste fördjupningar och granskningar.

#P IMM.

OECD:s genomlysning av arbetskraftsinvandringen i Sverige visar att systemet fungerar i huvudsak bra, men också att det finns problem att arbeta med där personer utnyttjas av oseriösa och kriminella arbetsgivare. Omfattningen av missbruk är svårbedömd men inte desto mindre allvarlig.

#P IMM.

Vi är övertygade om att det med relativt små medel går att komma till rätta med de problem som identifierats. Att göra det svårare för människor att komma till Sverige är inte Miljöpartiets sätt att hantera det missbruk som uppstått.

#P IMM.

Miljöpartiet har träffat flera företrädare för både arbetstagare och arbetsgivare för att skapa sig en bild av de möjliga vägarna framåt. Vi ser också med intresse på de förslag som kommittén för cirkulär migration lämnade i sitt slutbetänkande. När vi nu under våren tar fram konkreta gröna förslag på hur regelverket kan göras bättre tar vi vårt avstamp i nedanstående punkter.

#P IMM.

• Kontroller vid arbetskraftsinvandring: Det är viktigt att migrationsverket gör kontroller av arbetsgivarna både vid ansökningstillfället och efter anställningen har inletts. Efterhandskontrollen bör kontrollera att lön och sociala avgifter motsvarar det som utlovats i arbetserbjudandet. Den som arbetar i Sverige ska har rätt till sin lön oavsett om man bor här permanent eller är här och jobbar under en kortare period.

#P IMM.

Det behövs också särskilda kontroller mot de branscher som visat sig vara sårbara för missbruk, på det sätt som föreslagits av facket.

#P IMM.

• Sanktioner mot arbetsgivare: När missbruk upptäcks i dag drabbas främst arbetstagaren då arbetstillståndet upphävs. Det gör att få vill anmäla missbruk. Vi vill att sanktioner som gör det lättare för arbetstagaren att medverka i att få bort missförhållanden stärkt, till exempel genom att skadestånd kan dömas ut till arbetstagaren.

#P IMM.

• Spårbyte: Det bör bli lättare för asylsökande som fått avslag att kunna ansöka om arbetstillstånd utan att lämna landet. Det underlättar också för personer att frigöra sig från arbetsgivare som inte sköter sig.

#P IMM.

• Studenter och doktorander: Förlängt uppehållstillstånd för studenter så att de kan stanna kvar och arbeta efter studiernas slut och möjlighet till uppehållstillstånd för doktorander.

#P IMM.

Vi är övertygade om att öppenheten är nyckeln till att kunna möta många av de största framtidsutmaningarna. Vår åldrande befolkning kommer att bli en allvarlig välfärdsutmaning. Inte minst för att hantera detta behövs arbetskraftsinvandring.

#P IMM.

Om vi ska kunna konkurrera som kunskapsnation måste vi också kunna konkurrera om att attrahera skarpa hjärnor till vårt land. De 2795 dataspecialister och 630 civilingenjörer och arkitekter (2011) som kommit hit efter reformen genomfördes är en tillgång för svensk konkurrenskraft. Därför vill vi utveckla den svenska modellen för arbetskraftsinvandring vidare.

#P IMM.

ÅSA ROMSON (MP).

#P IMM.

språkrör.

#P IMM.

MARIA FERM (MP).

#P IMM.

migrationspolitisk talesperson.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

