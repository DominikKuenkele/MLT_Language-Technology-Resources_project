#D IMM.

#T IMM.

Misslyckad jobbpolitik ger sänkta pensioner.

#P IMM.

Ordförandena för pensionärsorganisationerna skriver om det beska beskedet att pensionerna kommer att sänkas i år. Vi delar pensionärsorganisationernas oro för att pensionerna blir alltför låga.

#P IMM.

De ställer i sin artikel två frågor.

#P IMM.

För det första, bromsen i pensionssystemet som trätt in tre gånger på fem år. Orsaken är att regeringen har misslyckats med jobben. Sambandet är enkelt. Ju fler som jobbar, desto mer pengar betalas in till pensionssystemet och desto mer kan betalas i pensioner. I dag är arbetslösheten högre än när den borgerliga regeringen tillträdde. Vi socialdemokrater har förslag som bidrar till fler jobb, och förslag som gör att människor ska kunna ta de nya jobben. Regeringen tycks inte ha några förslag alls. Dess lista över förslag för 2014 innehåller inte ett enda förslag från arbetsmarknadsministern.

#P IMM.

Vi håller också med pensionärsorganisationerna om att bromsen behöver förändras så att pensionerna inte varierar så kraftigt mellan åren.

#P IMM.

För det andra, den orättvisa pensionärsskatten. Det är orimligt att Sverige, som enda land i världen, beskattar pensionärer högre än löntagare. Regeringen ökar nu klyftan i beskattning ytterligare. Vi har lagt förslag som gör att klyftan skulle minska. På sikt ska beskattningen vara lika.

#P IMM.

Det viktigaste för att pensionerna ska bli högre är till slut ändå att många människor jobbar. Socialdemokraterna kommer alltid att sätt jobben främst.

#P IMM.

Tomas Eneroth.

#P IMM.

Vice ordförande (S) i riksdagens socialförsäkringsutskott.

