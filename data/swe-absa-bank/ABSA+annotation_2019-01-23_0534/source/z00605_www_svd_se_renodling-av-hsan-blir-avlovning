#D IMM.

#T IMM.

Renodling av HSAN blir avlövning.

#P IMM.

Visst har socialminister Göran Hägglund (KD) rätt i att Hälso- och Sjukvårdens ansvarsnämnd, HSAN, kommer att finnas kvar – på papperet. Men i praktiken blir den "renodling" GH talar om en "avlövning". HSAN har de senaste åren fått in cirka 4500 ärenden per år. Av dessa rör färre än 100, cirka 2 procent, sådana ärenden som det "renodlade" HSAN ska hantera.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

År 2009 förskrevs prövotid för 41 personer, 47 förlorade sin legitimation och 14 fick sin rätt att skriva ut läkemedel begränsad. Den bakomliggande orsaken till dessa beslut är oftast psykisk sjukdom samt missbruk av alkohol och narkotiska läkemedel.

#P IMM.

Det är ovanligt att oskickliga läkare, sjuksköterskor och andra legitimerade yrkesutövare får prövotid eller indragen legitimation på grund av medicinska brister i yrkesutövningen. År 2009 var det tre respektive fyra sådana fall. Detta kan jämföras med att 276 personer fick en erinran eller varning.

#P IMM.

HSAN-systemet innebär att riskindivider i vården kan identifieras. Ett reformerat HSAN, där myndigheten fick samla information och ges möjlighet att larma när riskindivider upptäcks, skulle sannolikt ha minst lika goda förutsättningar som det oprövade system som ersätter HSAN.

#P IMM.

Visst är det bra att patienter ska kunna anmäla en händelse utan att peka ut ansvariga, men redan i HSAN-systemet kan en patient anmäla "ansvariga läkare, sjuksköterskor... m fl" när en enskild inte kan namnges.

#P IMM.

Bra är också att fler än patienter och dennes familj kan anmäla fel i vården. Men dessa ändringar skulle naturligtvis kunna göras inom ett HSAN-system om den politiska viljan hade funnits.

#P IMM.

HSAN:s arbete kan granskas eftersom besluten är offentliga. På vilket sätt kommer öppenhet och möjlighet till kritisk granskning av enskilda ärenden att förbättras i och med den nya lagen där utredning och beslut tas internt av tjänstemän på Socialstyrelsen? Hur ska patienters och allmänhetens insyn garanteras?.

#P IMM.

STEN ERIK JENSEN.

#P IMM.

frilansskribent som bevakar sjukvård och medicinsk forskning.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

