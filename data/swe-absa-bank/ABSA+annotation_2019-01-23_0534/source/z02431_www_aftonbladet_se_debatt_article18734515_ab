#D IMM.

#T IMM.

Federley: Då kan vi lika gärna operera in chip i nacken.

#P IMM.

Datalagringsdirektivet röstades igenom i riksdagen med överväldigande majoritet i mars 2012. Direktivet innebär att teleoperatörer måste lagra information om vem som ringer eller smsar till vem och var kommunikationen sker, i sex månader.

#P IMM.

I och med EU-domstolens beslut i dag, som slår fast att direktivet innebär för långtgående inskränkningar i människors integritet, upphör svenska teleoperatörer att lagra den här informationen.

#P IMM.

I kvällens "20 minuter" debatterade Fredrik Federley (C), som röstade emot datalagringslagen, och Mattias Jonsson (S), riksdagsledamot i justitieutskottet om Sverige bör följa domslutet eller fortsätta lagra information.

#P IMM.

"Vad händer med utsatta barn integritet".

#P IMM.

Federleys parallell till ett samhälle där alla människor har chip inopererat i nacken och kameror på huvudet, tyckte Mattias Jonsson var magstarkt.

#P IMM.

– Det är häpnadsväckande argumentation. Det är ju inte alls det det handlar om. Det är trafikdata som övervakas, vi kan se samtalslistor men inte vad de innehåller, sa han.

#P IMM.

Han menade att möjligheten att lagra den här informationen är ett viktigt verktyg för polisen när de löser brott.

#P IMM.

– Vi behöver detta för att klara upp grova brott som narkotikabrott och barnpornografibrott. Du talar om integritet. Men vad händer med barn som utsätts för övergrepp och deras integritet, sa han.

#P IMM.

"Information riskerar att läcka".

#P IMM.

Men Fredrik Federley menade att datalagringen inte leder till så många fler lösta brott och att intrånget i människors privatliv därför blir oproportionellt stort för en relativt liten vinst.

#P IMM.

– Vi ska inte misstänkliggöra alla. Om någon misstänks för barnpornografibrott ska vi ha ett domstolsbeslut och få ut personens uppgifter, det finns redan i dag. Men det ska vara rättssäkerhet, vilket inte den här datalagringen är. All lagrad information riskerar att läcka, sa han.

#P IMM.

Men Mattias Jonsson höll inte med om att vi genom att lagra telefontrafik misstänkliggör alla människor.

#P IMM.

– Det här kan dessutom också användas till att fria personer, sa han.

