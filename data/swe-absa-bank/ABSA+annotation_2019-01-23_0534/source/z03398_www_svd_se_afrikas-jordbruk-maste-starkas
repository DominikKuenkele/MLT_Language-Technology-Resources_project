#D IMM.

#T IMM.

Afrikas jordbruk måste stärkas.

#P IMM.

Just nu tacklar världen tre stora kriser. Det handlar om det ökade antalet hungriga, klimatförändringen och en globalt sviktande finansmarknad. För att världens fattiga inte ska behöva bära en ännu större börda av dessa kriser än vad de redan gör, måste världen fokusera uppmärksamhet och resurser på jordbruket i Afrika, menar Sidas generaldirektör Anders Nordström och Lennart Båge, före detta chef för FN:s fond för jordbruksutveckling, IFAD.

#P IMM.

Världens ledare och biståndsaktörer har under de senaste 15-20 åren försummat jordbruket som central sektor för ekonomisk utveckling, trygghet till mat och den sektor där majoriteten av befolkningen i de fattigaste länderna får sin utkomst.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Dagens jordbruk i Afrika kan inte förse befolkningen med mat för den omedelbara försörjningen och överlevnaden. Världsbanken beräknar att de ökande livsmedelspriserna sedan 2005 har gjort att ytterligare 200 miljoner människor idag inte kan äta sig mätta. Istället för att halvera antalet hungriga till 2015 som är FN:s milleniemål kommer antalet hungriga sannolikt att öka. Totalt beräknas att drygt en miljard fattiga människor inte ha tillgång till tillräckligt med mat, enligt FAO.

#P IMM.

Produktiviteten inom det afrikanska jordbruket är låg och stora förbättringar behövs. Här gäller det också att ta tillvara och utforska jordbrukets potential bortom den direkta matförsörjningen.

#P IMM.

Flera viktiga aspekter behöver beaktas och stödjas av givarsamfundet för ett mer effektivt jordbruk:.

#P IMM.

Äntligen har frågan om svält och uthållig jordbruksproduktion kommit högt upp på den internationella agendan. Vid G8-mötet i somras tog president Obama initiativ till kraftigt ökade resurser. Vi ser att hans administration rör sig från matbistånd till mer stöd för att förbättra den långsiktig jordbruksproduktion. Även G20-mötet i september om den finansiella krisen ger hög prioritet åt jordbruk och klimat. Andra omfattande nya initiativ finns genom EU och FN. Att utveckling av jordbruket i mångt och mycket är synonymt med ekonomisk utveckling i de fattigaste länderna fick brett politiskt erkännande i och med Världsbankens utvecklingsrapport 2008.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Vi behöver bygga på den afrikanska agendan, tänka nytt, nyttja goda erfarenheter och vi behöver tänka vidare. För det går att förena behoven att öka matproduktionen med hållbart miljötänkande så att det bidrar till såväl matförsörjning, ökade inkomster för de fattiga, möjlighet till sysselsättning som till ekonomisk tillväxt.

#P IMM.

I det här sammanhanget är det viktigt att vidga debatten så att den också handlar om brukarrättigheter till marken. På senare tid har biobränslefrågan aktualiserats och vissa företag har anklagats för att sätta sig över fattiga människors rättigheter i sin expansionsiver. Det går att odla biobränsle i Afrika om detta planeras väl och görs i samarbete med den lokala befolkningen. Det går att odla biobränsle utan att det krockar med människors grundläggande rättigheter och istället bidrar till en positiv utveckling för fattiga länder och människor. En vettig marklagstiftning, förhandlingskapacitet och uppföljningsmekanismer är viktiga förutsättningar för att få effekter för fattigdomsminskning. Marken finns, kunskaperna likaså och behoven av intäkter är stora. Helt avgörande för oss är att detta kommer fattiga människor och deras länder till del.

#P IMM.

Vi vill engagera fler parter för att Sverige och biståndet ska kunna bidra till livsmedelstrygghet, inkomstgenerering och en klimatsmart och miljömässigt hållbar utveckling och omställning.

#P IMM.

Många gånger kan biståndet fungera som en brygga, eller som ett smörjmedel, mellan olika aktörer. För det behövs en mångfald av aktörer om världen ska klara matförsörjningen, klimathoten och den sviktande konjunkturen.

#P IMM.

ANDERS NORDSTRÖM.

#P IMM.

generaldirektör Sida.

#P IMM.

LENNART BÅGE.

#P IMM.

chef för FN:s fond för jordbruksutveckling, IFAD 2001-2009.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

