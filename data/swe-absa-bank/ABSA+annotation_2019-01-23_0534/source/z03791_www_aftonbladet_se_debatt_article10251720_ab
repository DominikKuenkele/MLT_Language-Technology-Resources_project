#D IMM.

#T IMM.

Europa : ett optimalt valuta- område.

#P IMM.

EURON BLIR ETT av världens viktigaste betalningsmedel och en symbol för ett enat Europa.

#P IMM.

Redan i Romfördraget (1957) fastställdes att en gemensam europeisk marknad skulle vara ett mål för att öka välståndet och bidra till ”en allt fastare sammanslutning mellan de europeiska folken”.

#P IMM.

Debatten om euron har ibland präglats av övertoner. EMU är varken ett hot mot den kulturella mångfalden eller i sig en källa till ökad sysselsättning.

#P IMM.

Europeiska Unionen står inför en dramatisk politisk utveckling. Ett tiotal kandidatländer knackar på dörren. EU:s styrka ligger i vårt samarbete, må det gälla ekonomi, sociala frågor eller miljö.

#P IMM.

Valutan är en synlig och viktig del av den ekonomiska politiken. Förutom de positiva praktiska konsekvenserna för näringsliv och medborgarna av att ha en enda valuta i för närvarande tolv länder har euron ett viktigt symbolvärde. Vi har ett ansvar för att utveckla Europa men också för att stödja länder och regioner som står utanför det välstånd som finns i vår del av världen.

#P IMM.

EMU är en naturlig utveckling av det ekonomiska samarbetet inom EU. Genom en gemensam valuta lägger vi grunden för en stabil ekonomisk utveckling i Europa, ett större internationellt oberoende och global handlingskraft. Euron kommer att förbättra den inre marknadens sätt att fungera och skapa tydliga och stabila ekonomiska spelregler.

#P IMM.

Euron kommer att förenkla för näringslivet och medborgarna och skydda oss mot extern valutaspekulation. Alla minns när Sverige tvingades höja bankräntan till 500 procent som en följd av att en handfull valutaspekulanter anförda av George Soros attackerade och försvagade den svenska kronan. Det är samme Soros som i november 1997 skrev, i en kolumn i tyska Die Zeit, att EMU är en rigid struktur som kommer ”att skapa olösliga spänningar”. EMU ”riskerar att rasera den europeiska unionen” menade Soros. Hatten en annan men huvudet detsamma?.

#P IMM.

DET FINNS DE som ifrågasätter om Europa kan klassas som ett optimalt valutaområde och därmed motivera en egen valuta. I ett optimalt valutaområde rör sig människor och kapital fritt och utnyttjar svängningar i efterfrågan mellan olika delar av valutaområdet. Vissa säger att arbetskraftsrörligheten som kriterium inte kan uppnås i Europa på grund av kulturella och språkliga skillnader mellan medlemsstaterna. Det argumentet tror jag inte på.

#P IMM.

Svenskar har rest utomlands och arbetat och andra har kommit till oss. Vi får inte glömma att vi hade en stor arbetskraftsinvandring från Finland redan på 50-60-talen. Det bidrog till att svensk industri och svenskt välstånd kunde utvecklas. Lilla Edets Pappersbruk, och många andra industrier, hade inte utvecklats som de gjort utan den finska arbetskraften. I dag är Lilla Edets Pappersbruk ledande inom sitt område med en stor exportverksamhet och en garanti för sysselsättningen och livskraften i Lilla Edet- regionen.

#P IMM.

En fråga som hörts de senaste dagarna är om euron leder till prishöjningar. Många fruktar att företag skulle passa på att höja priserna i samband med att de börjar anges i euro. Europeiska centralbankerna kommer därför särskilt att övervaka den allmänna prisutvecklingen. Men på sikt tror jag på prissänkningar.

#P IMM.

Euron gör att det blir lättare att jämföra priserna på varor och tjänster. Det leder till ökad konkurrens som gynnar konsumenterna. Som medlem i EMU skulle Sverige få lättare att hålla nere räntorna. Låga räntor stimulerar dessutom industri- investeringar och kan därmed ge fler jobb och bland annat ökat bostadsbyggande.

#P IMM.

Resande inom valutaunionen behöver inte längre växla pengar så fort de passerar en gräns. Växlingskostnaderna före eurons införande kan bäst illustreras med följande exempel: Om du skulle resa från Stockholm med 1 000 kr på fickan och växlade pengar i var och en av de 15 medlemsstaterna på din väg genom Europa så skulle du ha mindre än 500 kr kvar väl tillbaks i Sverige. Detta utan att överhuvudtaget ha köpt någonting, förutom valutor, och därmed gynnat enbart bankerna.

#P IMM.

Företagen får lägre upplåningskostnader på den gemensamma penningmarknaden. Exportföretagen behöver inte längre avsätta så stora delar av vinsterna som idag för att gardera sig mot kraftiga valutasvängningar. Företagen får minskade utgifter när flera av valutatransaktionerna försvinner. I stället kan vinsten investeras i företagets produktion, vilket möjliggör fler jobb, nya produkter och ökad konkurrenskraft.

#P IMM.

Vissa hävdar att Sverige förlorar ett viktigt ekonomiskt styrmedel när penningpolitiken försvinner. Vi har ju periodvis använt devalvering som stimulansmedel för den svenska ekonomin.

#P IMM.

Devalvering är ett tveeggat vapen som har spelat ut sin roll. Den förbättrar på kort sikt förmågan att priskonkurrera och därmed exportmöjligheterna för det land som devalverat. På längre sikt leder devalveringen till högre importpriser och till en högre inhemsk inflationstakt.

#P IMM.

EMU ÄR INGEN trollformel men jag är övertygad om att förståelsen för EMU kommer att öka i takt med att vi stöter på euron i vår vardag och ser fördelarna och att den faktiskt fungerar. Vissa hävdar att Sverige inte har rätt enligt fördraget att stå utanför valutaunionen. Självklart skall och kan Sverige inte tvingas med. Jag välkomnar en svensk folkomröstning. EU tjänar på att de som är med i samarbetet verkligen tror på samarbetets mål och uppgifter. Sverige står väl rustat att bli medlem. Sverige har en låg inflation, låg arbetslöshet och hög sysselsättningsnivå.

#P IMM.

Den fråga vi alla måste ställa oss rör inte EMU eller euro. Vad vi måste bestämma oss för är hur vi vill bidra till att utveckla Europa. Vi är inte längre bara svenskar med ansvar för vårt eget land, vi är också européer med alla konsekvenser det medför.

#P IMM.

Tyck till:.

#P IMM.

Margot Wallström (EU-kommissionär s).

