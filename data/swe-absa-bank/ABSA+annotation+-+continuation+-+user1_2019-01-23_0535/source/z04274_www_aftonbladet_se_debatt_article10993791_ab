#D IMM.

#T IMM.

Replik: Här är det hudfärg, inte kunskap, som räknas.

#P IMM.

Jag känner två utbildade läkare som blev erbjudna jobb som vårdbiträde här i Sverige. Vilken skymf!.

#P IMM.

Båda jobbar i dag på ett av Londons främsta sjukhus, varav den ene är överläkare på kirurgkliniken. Löner ska vi inte snacka om. Känner också två gruvingenjörer som har kört taxi i Malmö och Lund. Den ene killen hade examen från universitet i England. I?dag har de chefstjänster i Kuwait och Qatar med flera hundratusen kr i årslön.

#P IMM.

Dessa fyra kom färdigutbildade till Sverige men de behövdes tydligen inte. Jag tror inte de vill komma tillbaks till Sverige, inte ens som turister.

#P IMM.

Jag själv var också på väg bort från Sverige. Men i sista minuten och efter 17 års svensk utbildning fick jag till slut ett intressant arbete. Men det var mer en tillfällighet. Först sorterades jag bort såklart och fick nej, men sen tackade den som skulle få jobbet nej bara några dagar innan tjänsten skulle tillträdas och min nuvarande arbetsgivare hade helt enkelt kniven på strupen. Dessutom så visste jag (och arbetsgivaren också) att jag hade de bästa meriter.

#P IMM.

Så snacka lagom om invandrare som inte vill jobba. Hur många svenska läkare eller ingenjörer skulle jobba som taxiförare eller städare bara för att de mer eller mindre är tvungna att lämna sitt hemland och ofta fly för livet och bosätta sig i ett annat land? Tror inte man kan hitta en enda.

#P IMM.

Om Sverige inte slutar med ”svågerpolitik”, då är man på god väg att hamna på efterkälken. Titta på länderna från forna östblocket: Polen, Tjeckien osv. De har redan kört om Sverige på vissa områden. Men där är det kunskapen som räknas, inte hudfärgen.

#P IMM.

Det finns ett talesätt: ”Kunskapen är nyckeln till framgång”, lägg det på minnet, Sverige!.

#P IMM.

Krisse B.

