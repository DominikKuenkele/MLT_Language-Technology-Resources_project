#D IMM.

#T IMM.

Elvägar kan aldrig ersätta järnvägen.

#P IMM.

Två tidigare generaldirektörer framförde påBrännpunkt 18/11 att vi borde elektrifiera våra vägar och att detta kunde ersätta järnvägens utbyggnad. Idén med elektrifierade vägar och lastbilar som kör på el under en elektrisk kontaktledning är under utredning. Kan vi få tekniken att fungera och sedan kunna elektrifiera en stor del av vägnätet till rimliga kostnader, samt slutligen få åkarna att satsa på lastbilar med både elektrisk drift och dieseldrift (inklusive utländska bilar som kör i Sverige), så skulle vi få en betydande förbättring av lastbilarnas miljöprestanda.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Det stora problemet infinner sig om man tror att elektrifiering av vägarna skulle kunna ersätta en allmän utbyggnad av järnvägen. En överflyttning från järnväg till väg skulle kräva ökade väginvesteringar. Dessutom tillkommer problematiken med trafiksäkerheten och ökat vägslitage.

#P IMM.

Vidare, ett eldrivet godståg drar två–tre gånger mindre energi per transporterat ton och kilometer än en eldriven lastbil. Det beror dels på tågets mycket låga rullmotstånd, dels på att vagnarna kör tätt bakom varandra och ligger i lä för fartvinden. Så även om eldrivna lastbilar skulle vara bra jämfört med dieseldrivna bilar, är de dålig ersättning för godstågen generellt.

#P IMM.

Transporterna i Europa väntas öka i framtiden. Frågan är hur dessa på längre sikt bör ske. Enligt EU-kommissionens vitbok från mars 2011 bör järnvägen ta en starkt ökad andel av landtransporterna till 2050. Detta är en av flera strategier för att kraftigt minska transportsektorns utsläpp av växthusgaser samtidigt som man upprätthåller en hög mobilitet.

#P IMM.

Jag ser ett stort problem med den diskussion som förs, om man säger att elektrifierade lastbilar kan och bör ersätta godstågen.

#P IMM.

Det kan leda till en fördröjning av de järnvägsinvesteringar som behövs för att vända utvecklingen mot ett långsiktigt hållbart transportsystem.

#P IMM.

EVERT ANDERSSON.

#P IMM.

professor emeritus, järnvägsteknik KTH.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

