#D IMM.

#T IMM.

Arbetslöshet ingen start på en karriär.

#P IMM.

REPLIK. Ali Esbati skriver att sänkta lägstalöner slår mot stora delar av LO-kollektivet. För er som inte läst artikeln syftar han bland annat Liberalernas förslag om startjobb. Tyvärr gör han en medveten feltolkning och påstår att vi vill sänka lönerna över lag.

#P IMM.

Liberalerna har föreslagit en ny anställningsform - startjobb – där lönen är låg, inkomstskatterna ännu lägre och arbetsgivaravgifterna avskaffade. Vi föreslår att det ska bli enklare och billigare att anställa framför allt nyanlända. Så varför gör vi det? Är syftet som Esbati menar att sänka befintliga löner? Naturligtvis inte. Vi vill att fler ska arbeta genom att det skapas nya jobb.

#P IMM.

Det är bättre att ha ett jobb med lite lägre lön, än inget jobb alls. Esbati försöker ofta göra en poäng av att man i stället ska sänka de högsta lönerna för att ha råd med mer bidrag. Låt mig därför ställa en motfråga. Tror du, Esbati, att de som i dag är högavlönade började med ett jobb med lägre lön eller var det mångårig arbetslöshet och bidragsberoende som möjliggjorde deras karriär?.

#P IMM.

Den lägsta lönen efter skatt vi föreslår är 11 500 kronor i månaden. Det är en högre inkomst än 2,1 miljoner vuxna svenskar lever på i dag. Ali Esbatis påstående att det inte går att leva anständigt är orimligt då han själv nyligen röstat för en budgetproposition som föreslog betydligt lägre inkomst för de som i dag är bidragstagare.

#P IMM.

Liberalerna tar ansvar för att svensk arbetsmarknad ska fungera. Ali Estbati driver i stället en politik där de utan arbete kommer längre ifrån det första jobbet – allt i syfte att skydda de som redan har arbete.

#P IMM.

Fredrik Malm.

#P IMM.

Riksdagsledamot (L).

