#D IMM.

#T IMM.

Jas-plan startar nog inte i krig.

#P IMM.

Finns det någon större dubbelmoral än politiken kring svensk vapenindustri?.

#P IMM.

Jag bara kom att tänka på det nu när svenska myndigheter sagt ja till att sälja jakt-, attack- och spaningsplanet Jas Gripen till militärdiktaturen i Thailand.

#P IMM.

Sverige håller ju en hög svansföring när det gäller fred. Vi är för fred! Vi vill inte kriga, om det inte är för freden förstås. Nato för fred gillar vi.

#P IMM.

Vi har riksdagsbeslut på att inte sälja vapen till krigförande länder. Men å andra sidan har vi en vapenindustri. Frågan är vad vi ska med den till när Sverige inte längre behöver försvaras och vapnen inte får användas i krig.

#P IMM.

Det finns bara en logisk förklaring: vi tillverkar helt enkelt snälla vapen. Förre försvarsministern Mikael Odenberg hävdade på fullt allvar att svenska klusterbomber inte träffar civila mål. Det kanske är så med Jas-planen också? De startar inte i krig och är aldrig med i attacker mot civila mål.

#P IMM.

Det är särskilt fiffigt eftersom alla politiker och myndigheter är så glada om vi kan sälja några av de överblivna Jas-planen. Då går det bra för Saab. Om vi får tillbaka pengar blir det politiska misslyckandet med Jas lite mindre besvärande.

#P IMM.

Vad gör man inte för moralen?.

#P IMM.

Lotta Gröning.

