#D IMM.

#T IMM.

Förbjud fällfångst av lodjur.

#P IMM.

Nu drar årets stora jakt på lodjur igång. Många av djuren fångas i fällor där de drabbas av panik och försöker bita och klösa sig ut. Djurens Rätt kräver ett omedelbart förbud mot fångst av rovdjur med fällor.

#P IMM.

I dag, den 1 mars, startar årets så kallade skyddsjakt på lodjur. I Sverige finns runt 1 500 lodjur. Vid förra årets skyddsjakt sköts 154 stycken. Flera av dem fångades först i fällor, där de kunde plågas i timmar innan jägarna kom och avlossade de dödande skotten. Trots att fällor ska vittjas en till två gånger om dygnet är det ingen myndighet som kontrollerar detta. Ingen, utom jägarna, vet var fällorna finns.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Det finns många dokumenterade fall som visar att rovdjur som fångats i fällor allvarligt skadat klor och tänder i sina försök att ta sig ut. Insidan på fällor där djur fångats bär tydliga spår efter klor och tänder i fällans väggar och där finns också ofta blodstänk och blodfläckar.

#P IMM.

Under åren 1996 till 2009 beviljade Naturvårdsverket jakt på 1 383 lodjur, varav 1 130 fälldes. Information om jaktmetod finns från 995 djur av vilka 289 (29 procent) fångats i fälla. Vid obduktionen återfanns tandskador hos nio procent av de fällfångade lodjuren medan 17 procent hade kloskador. Träflis hos mage och tarm återfanns hos hela 46 procent av de undersökta lodjuren som fångats i fälla. Det visar en färsk studie som genomförts av SVA, Statens veterinärmedicinska anstalt, på uppdrag av WWF, Världsnaturfonden.

#P IMM.

Det finns också risk att fällfångade lodjur drabbas av uttorkning om de vistas länge i fällor utan tillgång på vatten och på grund av att de förlorar vätska när de kämpar för att bli fria. De riskerar också utsättas för extrema temperaturer.

#P IMM.

Alla fällor ska vara godkända av Naturvårdsverket för att få användas. Avgörande är att djuren inte ska utsättas för onödigt lidande. Djurens Rätt anser att fällfångst innebär ett onödigt lidande för djuren och därför omedelbart bör förbjudas.

#P IMM.

Det finns ytterligare skäl för ett förbud. Andra däggdjur, både vilda och tama, samt kungsörn och havsörn fångas ibland i stora fällor för fyrfota rovdjur. Fällor "jagar" dygnet runt och under stor del av året, vilket gör dem extremt effektiva och det finns inget som hindrar att lofällor används under tider då jakt på lo är förbjuden eftersom de kan kallas rävfällor och fortsätta vara gillrade. Djur kan fastna eller skada sig i gamla fällor som inte längre används eftersom de oftast lämnas kvar i markerna.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Från jägarhåll framförs jaktens stora rekreations- och underhållningsvärde och att det är naturupplevelsen och inte själva dödandet som är behållningen av jakten. Att vittja en fälla och döda ett djur som råkat fastna där kan väl knappast kallas rekreation eller naturupplevelse.

#P IMM.

BIRGITTA WIBERG.

#P IMM.

LISE-LOTTE NORIN.

#P IMM.

Djurens Rätt.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

