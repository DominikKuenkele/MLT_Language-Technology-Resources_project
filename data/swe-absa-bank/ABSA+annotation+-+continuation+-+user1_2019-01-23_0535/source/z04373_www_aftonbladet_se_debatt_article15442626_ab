#D IMM.

#T IMM.

Tjejjourer: Sätt fokus på våldtäktsförövarna.

#P IMM.

De senaste åren har mycket hänt i den offentliga debatten som rör sexuellt våld. Nya metodmaterial kring gränsdragning och sexuell integritet som riktar sig till ungdomar, och kampanjer som #prataomdet har bidragit till att alltfler vågar närma sig ett tungt och skambelagt ämne. Den här utvecklingen är viktig, och det är av största betydelse att dessa frågor alltid finns i omlopp i det förebyggande arbetet. Tyvärr ser vi en alltför endimensionell bild av hur lärare, fritidspedagoger, journalister och myndighetspersoner närmar sig ämnet sexuellt våld. Alltför mycket fokus läggs på den som utsatts för eller riskerar att utsättas för våldtäkt.

#P IMM.

För det är bekvämt att tala om offren. De allra flesta kan skriva under på att en tjej som blivit utsatt för en gruppvåldtäkt på en skoltoalett mår dåligt. De allra flesta kan få ont i magen av statistik som visar att var tionde tjej i gymnasieåldern har känt sig tvingad , hotad eller övertalad till sex. Vi är rörande överrens om hur allvarligt det är att bli utsatt för en våldtäkt. Vi är rörande överrens om nolltolerans när det gäller sexuellt våld.

#P IMM.

Men så fort vi gläntar på innersta dörr – vilka som våldtar, och varför – vadar vi ut på farligt vatten.

#P IMM.

Plötsligt ska vi ”sluta lägga skulden på män” och ”inte vara sådana manshatare”. Vi ska tala om våldtäkt, men vi ska inte tala om vem som våldtar. Vi ska kartlägga vilka som utsätts, men inte vilka som utsätter.Vi ser att en debatt om maskulinitetsnormen och dess våldsbejakande uttryck har väckts i den offentliga debatten. Män för jämställdhet har tillsammans med Roks och SKR gett ut ett metodmaterial, Machofabriken, som ska synliggöra och problematisera de förväntningar som killar i tidig ålder tvingas leva upp till. Förväntningar som att män ska vara tävlingsinriktade, handlingskraftiga, erövrande och äga en stark heterosexualitet har en stor inverkan på  hur samhället är konstruerat. Tyvärr är det här resonemanget främmande för flertalet, och ännu inte en vedertagen vinkel i förebyggande arbetet.

#P IMM.

I våra dagliga möten med tjejer ser vi direkta konsekvenserna av att ansvar inte läggs där det hör hemma. Tjejer som blivit utsatta är fyllda av skam, ofta eftersom de inte reagerade som de trodde att de skulle reagera när övergreppet ägde rum. De kanske inte sparkades, slogs eller skrek på hjälp.

#P IMM.

De bar inte pepparspray i fickan, och hade inte nycklarna mellan fingrarna. Uppmaningarna som de matats med sedan barnsben, uppmaningar som syftar till att skydda från en fara som finns och är reell, har än en gång skjutit över ansvaret för att våldtäkten ägde rum och fullbordades, på tjejen som utsattes. Gång, på gång, på gång hamnar ansvaret där.

#P IMM.

Dessutom är mytbilden av en våldtäkt och en våldtäktsförövare problematisk, eftersom den reproducerar en falsk bild av vad som räknas som ett övergrepp och inte. I media sprids en bild av överfallsvåldtäkter som den mest legitima våldtäkten, och förövaren som en okänd, äldre man.

#P IMM.

Rasistiska rörelser hävdar att om vi bara slutar ta emot asylsökande kommer kvinnor inte längre bli utsatta. Vi som arbetar med sådana här frågor vet att bilden tvärtom ser helt annorlunda ut; att 15 av 18 våldtäkter sker inomhus, och att en klar majoritet av alla våldtäktsförövare har en relation till den utsatta. Vi vet att en våldtäktsförövare kan se ut hur som helst, vara av vilket kön som helst och ha vilken sexualitet, klass, sysselsättning, etnicitet eller bakgrund som helst. Att osynliggöra detta är att osynliggöra de förövare som inte passar in i mallen. Det är också viktigt att poängtera den starka heteronormen, som osynliggör våldtäkter mellan samkönade.

#P IMM.

Idag samlas vi på Södermalmstorg i Stockholm kl 16.00 för att under två timmar lägga fullt fokus på förövarna. Vi är trötta på snacket om våldtäktsutsatta, snacket som aldrig blir verkstad. Och det är ju ganska enkelt, egentligen. Vi är inte problemet, och inte lösningen. Så var är våldtäktsförövarna?.

#P IMM.

Stockholms Tjejjour.

#P IMM.

Sollentuna Tjejjour Indra.

#P IMM.

System3.

#P IMM.

FAKTA.

