#D IMM.

#T IMM.

Stänga ute människor från biblioteken är fel.

#P IMM.

Fyra SD-politiker föreslår att utländska medborgare ska stängas ute från bibliotek, men detta motverkar integrationen. Det skriver Emanuel Örtengren, skribent och student i nationalekonomi.

#P IMM.

Att peka ut en grupp – utrikes födda som saknar svenskt medborgarskap – som orsaken till oroligheter på svenska bibliotek är därför en grov förenkling.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Fyra sverigedemokratiska riksdagsledamöter föreslår att tillgången till landets bibliotek ska begränsas för de som inte är svenska medborgare. Detta skulle motverka de integrationsfrämjande syften biblioteken tjänar, och förslaget riktar inte heller in sig på huvudorsakerna till bibliotekariers ofta undermåliga arbetsmiljö.

#P IMM.

Den 5 oktober lämnade fyra riksdagsledamöter från Sverigedemokraterna (SD) – Aron Emilsson, Angelika Bengtsson, Cassandra Sundin och Sara-Lena Bjälkö – in en motion till riksdagen där de ger tre förslag till riksdagsbeslut i biblioteksfrågor. Bland annat föreslår ledamöterna att tillgängligheten till landets bibliotek ska begränsas för de som inte är svenska medborgare. I sin motion skriver ledamöterna att "Bibliotekens verksamhet ska vara medborgare och nationen till gagn, och utländska medborgare som inte har rätt att vistas i landet ska kunna nekas tillgång till bibliotekens tjänster".

#P IMM.

Ledamöterna specificerar dock inte vilka personer de inkluderar i kategorin "utländska medborgare som inte har rätt att vistas i landet". Syftar de enbart på personer som fått avslag på sin asylansökan, eller menar de att denna kategori är bredare än så? Ledamöterna specificerar inte heller i vilken utsträckning de oroligheter som drabbat många av landets bibliotek beror på just personer som olovligen vistas i Sverige, och i vilken utsträckning oroligheterna orsakats av personer som är födda och uppvuxna i Sverige men har utländsk bakgrund. Menar ledamöterna att också sådana personer ska kunna utestängas från landets bibliotek?.

#P IMM.

I själva verket pekar en undersökning från fackförbundet DIK som besvarades av drygt 1800 bibliotekarier att oroligheter på bibliotek inte är begränsade till vissa bostadsområden och inte uteslutande orsakas av en viss grupp. Oroligheter på bibliotek förekommer såväl i storstäder som på landsbygden och orsakas av såväl ungdomar som missbrukare och andra grupper. De bakomliggande faktorerna till oroligheterna sträcker sig från stängda verksamheter för psykiskt sjuka och nedlagda fritidsgårdar till ökad drogtillgång. Att peka ut en grupp – utrikes födda som saknar svenskt medborgarskap – som orsaken till oroligheter på svenska bibliotek är därför en grov förenkling.

#P IMM.

Att stänga ute utrikes födda från landets bibliotek skulle också ha förödande konsekvenser för integrationen. Biblioteken erbjuder nämligen något som blir allt ovanligare i takt med den ökande bostadssegregationen i många svenska städer, nämligen offentliga rum som fungerar som mötesplatser för människor med olika bakgrund. Biblioteken ger plats för en mängd integrationsfrämjande aktiviteter som exempelvis språkkaféer, organiserade både av biblioteken själva och i civilsamhällets regi.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

I en rapport från 2008 lyfter Svensk Biblioteksförening fram hur avgörande tillgång till landets bibliotek är för nyanlända invandrare: "Biblioteket är en plats där nyanlända invandrare kan skaffa sig kunskaper om det svenska samhället. Genom sitt stora utbud av medier, information och olika kulturaktiviteter ger biblioteket människor med en annan kulturell bakgrund än majoritetsbefolkningens stora möjligheter att både bibehålla och utveckla sitt språk och sin kultur. Det är också ett ställe där majoritetsbefolkningen kan få inblick i och kunskap om andra kulturer, vilket leder till ökad förståelse och respekt för "det annorlunda".

#P IMM.

Att som SD-ledamöterna föreslår stänga ute människor från bibliotek motverkar snarare än främjar integration. Det är inte heller genom utestängning som bibliotekarierna får en bättre arbetsmiljö. Det som snarare behövs, vilket andra debattörer redan pekat ut, är att se till så att biblioteken blir bättre bemannade och att andra sociala tjänster så som fritidsgårdar och vård för missbrukare finns tillgänglig och fungerar. Det är genom sådana åtgärder biblioteken kan bli lugna och trygga platser för kunskapsinhämtning, inte genom att stänga människor ute på grund av var de råkar vara födda.

#P IMM.

Emanuel Örtengren.

#P IMM.

skribent och student i nationalekonomi vid Stockholms universitet.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

