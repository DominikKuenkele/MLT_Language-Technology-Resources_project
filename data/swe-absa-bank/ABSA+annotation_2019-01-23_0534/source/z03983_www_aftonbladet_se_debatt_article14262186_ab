#D IMM.

#T IMM.

Så tar vi ansvar för Sveriges landsbygd.

#P IMM.

I allt snabbare takt har landsbygdens förutsättningar negativt förändrats, landsbygdspolitiken har antingen varit totalt frånvarande eller skett över huvudet på dem som bor och verkar i bygden. Nu ser vi resultatet. Samhälls- och privat service urholkas. Vägunderhåll och annan infrastruktur är eftersatt och folket på landsbygden har svårt att få lån till bostadsköp eller till sitt företag.

#P IMM.

Vi vill ändra på det och ta tillvara den lokala kraft som finns. Därför har vi utarbetat ett konkret program i samarbete med organisationer och landsbygdsbor.

#P IMM.

Vi föreslår ett statligt ansvar för en grundläggande samhällsservice på landsbygden med servicekontor i varje kommun. En utbyggnad av alternativa drivmedel på landsbygden, mer pengar för vägunderhåll och till järnvägsnätet. Vi satsar också på kollektivtrafiken på landsbygden. Alla skall kunna göra bra miljöval.

#P IMM.

Lokala sparbanker på landsbygden ska utökas och stärkas, möjligheter till finansiering på landsbygden är viktig, förmågan att klara av detta har sparbankerna. Genom att satsa på miljöomställning så får landsbygden fler arbetstillfällen eftersom biobränslet finns just där. Statsbidragen till kommunerna utökas. Detta är bara några av våra förslag.

#P IMM.

Vänsterpartiet tar ansvar och menar allvar med att hela landet ska kunna leva och har utarbetat en konkret politik för det. Riedel kan fortsätta titta på och försöka skrämmas – men bättre vore om han gjorde något för landsbygden.

#P IMM.

Ulla Andersson, riksdagsledamot (V), GävleborgLena Olsson, riksdagsledamot (V), Dalarna.

