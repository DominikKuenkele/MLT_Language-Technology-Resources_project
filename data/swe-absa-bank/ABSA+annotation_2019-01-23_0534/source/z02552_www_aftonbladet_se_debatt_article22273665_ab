#D IMM.

#T IMM.

Röstar britterna nej skålar Putin i vodka.

#P IMM.

Om britterna till slut röstar för att lämna europeiska unionen kommer Putin i sin glädje tömma en flaska vodka, de främlingsfientliga kommer tillsammans med extremister av alla kulörer skåla med i förhoppningen om ett Europa som låter nationella skillnader överordnas europeisk gemenskap.

#P IMM.

Det visar vad frågan om Storbritanniens medlemskap i EU handlar om.

#P IMM.

Europeiska unionen har liksom varje annat politiskt och demokratiskt system sina brister.

#P IMM.

I Sverige har vi debatten om vad som blivit fel i flykting- och invandringspolitiken, men de allra flesta av oss för den utifrån respekten för människor varifrån de än kommer och utifrån viljan att Sverige ska vara ett samhälle som är öppet för människor som behöver en fristad. Vi har en rödgrön regering som har uppenbara problem att regera men som tror att höjda skatter på företag och jobb ger fler företag och jobb. Men det ger inte skäl att diskutera Sveriges existens utan politikens vägval.

#P IMM.

Det brittiska samhället är fyllt av gammeldags byråkrati och tyngande traditioner som vi kan glädjas åt när vi ser den men som hindrar framväxten av ett modernt samhälle. Det kan britterna inte skylla på någon annan, lika lite som de budgetproblem man kommer slita med under det kommande decenniet.

#P IMM.

Sanningen är att om det fanns olympiska spel i byråkrati så skulle både Sverige och Storbritannien kunna sända lag med chans på medaljplats. Byråkrati och överreglering är nämligen inget som är speciellt europeiskt, det är konsekvenser av politik, demokrati och rättsstat. Det förhindrar godtycke men också flexibilitet och ibland går det utöver den enskildes frihet. Och utan demokratin tar byråkratin över helt.

#P IMM.

Om vi idag inte hade haft ett EU så hade europeiska ledare pendlat fram och tillbaka till Bryssel, eller kanske Bratislava, eller rent av till Visby på Gotland, för att forma en europeisk union, för att kunna hålla samman inför rysk aggressivitet, för att kunna värna demokrati och rättsstat i ett gemensamt Europa, utveckla ekonomisk kraft och styrka för jobb, tillväxt och för att ge kraft åt demokratiska samhällen, för att kunna forma en gemensam energi- och klimatpolitik och en hel del annat. Vi hade i klartext sett att det inte finns någon annan väg för civiliserade samhällen än att länder samverkar för att möta och hjälpa människor på flykt.

#P IMM.

Jag förundras inte över att Europasamarbetets fiender gläds åt möjligheten av att EU skulle förlora en viktig medlemsstat, viktig för fri handel, för en fördjupad inre marknad och för en stark gemensam utrikes- och säkerhetspolitik.

#P IMM.

Men jag förundras över hur många av Europasamarbetets vänner som hellre vill driva nya steg i överstatlighet som ett ständigt självändamål i tron att det ger ett starkare Europa hellre än att nu möta britterna för att hålla samman EU. Deras krav på ”mer Europa” riskerar att splittra Europa i en tid då EU är en viktig gemenskap för att bevara fred, demokrati och rättsstat i hela vårt Europa.

#P IMM.

Man kan ha olika uppfattningar om de brittiska kraven men jag skulle för min del vara beredd att föreslå cricketundervisning i europeiska skolor om det kan bidra till vår gemensamma fred, öppenhet, ekonomiska utveckling och säkerhet. På det viset kan vi lära både britter och andra vad lagom betyder.

#P IMM.

Vi lever i en tid då allvaret och verkligheten möter politiken. Och det där med cricketen är ett skämt för att understryka allvaret.  Sverige bör vara ett land som gör vad vi kan för att Europa kan stå starkt med ett sammanhållet EU.

#P IMM.

Gunnar Hökmark.

#P IMM.

Häng med i debatten – följ  Debatt på Facebook.

#P IMM.

FAKTA.

#P IMM.

REN.

#P IMM.

N.

