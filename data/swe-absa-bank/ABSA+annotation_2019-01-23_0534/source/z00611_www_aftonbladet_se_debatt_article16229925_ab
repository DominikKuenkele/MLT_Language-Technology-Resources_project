#D IMM.

#T IMM.

M: Alliansens jobbpolitik fungerar i praktiken.

#P IMM.

Trots en mycket svag konjunktur är 240 000 fler personer sysselsatta i dag än år 2006. Det är Alliansens politik i praktiken. Därför är det förvånande att TCO:s Göran Zettergren antyder att regeringens politik bara fungerar i teorin.

#P IMM.

Regeringens samlade jobbpolitik måste ses i en helhet där förändringarna i a-kassan och jobbskatteavdraget har varit några av de viktigaste pusselbitarna i arbetslinjen.

#P IMM.

Stärkta drivkrafter för arbete är betydelsefullt för den enskilde, men har också betydande effekter på arbetsmarknaden och för ekonomin i stort. När det blir mer lönsamt att arbeta väljer fler att delta i arbetskraften och arbetsmarknadens funktionssätt förbättras.

#P IMM.

Tvärtemot vad Zettergren påstår råder det en bred enighet kring de positiva effekterna. Både Finanspolitiska rådet, Konjunkturinstitutet och Riksbanken bedömer att regeringens politik höjer sysselsättningen och sänker arbetslösheten.

#P IMM.

Alliansen fortsätter prioritera åtgärder som ger fler jobb. Vi vill fortsätta sänka trösklar för den som behöver komma i jobb samtidigt som vi satsar på utbildning, forskning och infrastruktur som skapar långsiktig tillväxt. Det är en politik som fungerar – i verkligheten.

#P IMM.

Elisabeth Svantesson (M),.

#P IMM.

Ordförande i riksdagens arbetsmarknadsutskott.

