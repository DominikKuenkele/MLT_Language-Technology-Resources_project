#D IMM.

#T IMM.

”Den som anlitar mig tar en risk”.

#P IMM.

Vi är ett gäng kända tv-ansikten som buntas ihop – väderpresentatörer, journalister, programledare, sportprofiler, underhållare. Det gemensamma för oss sägs vara att vi tjänar alldeles för mycket pengar på förkastliga ”sidouppdrag” eller ”extraknäck”. ?.

#P IMM.

Jag har under många år varit frilans med program i TV4, artiklar och krönikor i en del tidningar, samt även uppdrag som moderator i seriösa samhällssammanhang, där jag intervjuar människor och leder debatter.

#P IMM.

Två sådana aktuella uppdrag, för att ta några exempel, är att leda ett samtal på norska ambassaden om integrationen av den nordiska finansmarknaden samt en moderatorroll om utvecklingen av miljöteknik och affärer i klimatvågens spår. Arrangör här är Svenska miljöresearchinstitutet.

#P IMM.

Chefredaktören för Dagens Media Rolf van den Brink jämställer på dessa sidor (9 september) den här typen av uppdrag med Trond Sefastssons dikeskörning, för att använda TV4-chefen Jan Schermans ord. ”Det unika är att Trond åkte dit”, skriver van den Brink. Hur korkad får en krönikör bli? Det unika är det Trond gjorde! Vi talar om ett par hundra tusen i en plastpåse och? misstankar om bland annat mutbrott.

#P IMM.

Jag och många med mig beskrivs som ”välskrudade? jetsetare” som ”mjölkar cash” och ”skapar egna lukrativa affärer”. Just pengarna tycks vara ett svårsmält kapitel. Jag fakturerar runt 30 000 kronor för att leda en heldag med intervjuer och debatter, ofta kring komplicerade samhällsämnen. Uppdragen kräver ett antal möten, en rad telefonsamtal, inläsning av researchmaterial. Vad är den acceptabla inkomstnivån för en frilansande journalist där han/hon inte ”mjölkar cash”?.

#P IMM.

Fokus i debatten ligger nu på TV4. Inom SVT påstås den här typen av uppdrag vara en omöjlighet. Jag har själv blivit uppringd av ett flertal SVT-profiler, som bett mig ta över uppdrag när de själva fått förhinder. SVT-profiler leder fackliga konferenser för att nästa morgon dyka upp som programledare i rutan.

#P IMM.

På mitt skrivbord ligger programbladet för den kommande Kvalitetsmässan i Göteborg. Där vimlar av kända SVT-ansikten bland moderatorerna, till exempel de allra största politiska reporterprofilerna.

#P IMM.

SVT 24 direktsänder för övrigt dagligen den typ av samhällsseminarier jag leder. Uppenbarligen anser SVT-ledningen att dessa har ett journalistiskt innehåll av allmänintresse. Även om en organisation eller myndighet står för själva arrangemanget.

#P IMM.

Jobben utanför TV4 ger mig en rad värdefulla erfarenheter, kunskaper, utbyggda nätverk, nya idéer. Jag ställer de frågor jag vill ställa. Jag är tuff mot dem jag tycker förtjänar en tuff behandling.

#P IMM.

Uppdragsgivaren tar naturligtvis en risk. Jag kan vara alltför obekväm. Jag kan få information jag kan använda i ett annat sammanhang. Sådana är spelreglerna. Jag uppträder på samma sätt som jag uppträder i tv-rutan.

#P IMM.

Kritikerna påstår att ”sidouppdragen” skadar trovärdigheten. Uppdragsgivarna hävdar att det är just den höga trovärdigheten de söker – en journalist som balanserat och självständigt hanterar ett ämne.

#P IMM.

Graden av integritet, förmågan att hålla isär olika roller, att söka sanningen och relevansen i uppdraget – det är sådant som skiljer en bra och en dålig journalist åt. Vi har ständigt att hantera lojaliteter och intressekonflikter. Just där ligger ju en viktig del av professionaliteten och trovärdigheten.??.

#P IMM.

Finansminister Anders Borgs skattesänkningar har givit mig personligen åtskilliga tusenlappar i månaden. Detta är naturligtvis något jag måste lägga åt sidan när jag intervjuar honom. Ingen skulle heller komma på tanken att förbjuda mig att intervjua Borg av ovan nämnda skäl.

#P IMM.

FAKTA.

#P IMM.

Dagens debattör.

#P IMM.

Lennart Ekdal.

#P IMM.

53 år, Stockholm,.

#P IMM.

tv-journalist och.

#P IMM.

moderator.

