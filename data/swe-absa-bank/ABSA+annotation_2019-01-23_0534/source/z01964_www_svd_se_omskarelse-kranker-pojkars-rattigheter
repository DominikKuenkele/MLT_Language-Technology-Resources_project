#D IMM.

#T IMM.

Omskärelse kränker pojkars rättigheter.

#P IMM.

Även barn har religionsfrihet och bör själva få bestämma religiöst eller kulturellt samfund när de är mogna för det. Därför bör lagen om omskärelse ses över eftersom den riskerar att kränka pojkars rättigheter. Det skriver Åsa Regnér, generalsekreterare för RFSU.

#P IMM.

Vid omskärelse på pojkar avlägsnas frisk hud från kroppen på barn som inte kan ge sitt medgivande. Det är inte etiskt försvarbart. Att utsätta spädbarn för ett operativt ingrepp som påverkar dem för resten av livet kränker inte bara den personliga integriteten – det medför också medicinska risker och strider mot religionsfriheten. Därför vill RFSU att omskärelse inte ska utföras på barn utan medicinska skäl och att lagen ses över för att undersöka om den kränker pojkars rättigheter.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Utövandet av religion får inte urskulda kränkningar av den enskildes rättigheter och kroppsliga integritet.Åsa Regnér.

#P IMM.

Cirka 30 procent av alla män i världenär omskurna. Socialstyrelsen har beräknat att cirka 3000 omskärelser sker i Sverige varje år. Det finns olika motiv till att penisens förhud tas bort, det kan vara av religiösa eller kulturella skäl, såväl som av hygieniska eller medicinska. I Sverige är det tillåtet att operera bort förhuden på pojkar utan medicinsk orsak. Omskärelse på pojkar äldre än två månader får bara utföras av legitimerad läkare. Enligt lagen ska pojkens inställning klarläggas så långt det är möjligt, och det får inte utföras mot pojkens vilja. På spädbarn yngre än två månader får omskärelsen utföras av en företrädare för ett trossamfund som fått tillstånd från Socialstyrelsen. (Se fulllständiga lagtextenhär).

#P IMM.

Det är svårt att få exakta siffor på hur många som omskärs av personer som vare sig är läkare eller har tillstånd, men 2007 uppskattade Socialstyrelsen siffran till mellan 1000 och 2000 pojkar per år. Samtidigt utvärderade Socialstyrelsen lagen om omskärelse och fann att många omskärelser fortfarande sker i hemmen av privatpersoner i osteril miljö med marginell eller ingen smärtlindring. För att reducera antalet osäkra omskärelser rekommenderade Socialstyrelsen därefter landstingen att erbjuda omskärelse, något som många landsting och barnkirurger ställde sig skeptiska till.

#P IMM.

Bland muslimer beskrivs omskärelsen som en viktig religiös tradition och många anser att pojken först efter omskärelsen tillhör den muslimska gemenskapen. Inom judendomen inleder omskärelsen barnets religiösa, etniska och kulturella liv. Inom judendomen finns också en alternativ ceremoni, Brit Shalom, där man inte skär. I många afrikanska länder handlar omskärelse ofta om en initiering in i vuxenvärlden och sker när pojkarna kommer i puberteten.

#P IMM.

Hygien är ett annat argument för omskärelse. I USA är till exempel 70–80 procent av männen omskurna. En penis utan förhud behöver dock inte vara mer hygienisk eftersom ollon och urinrör lämnas mer utsatta för smuts och bakterieangrepp när förhuden är borta.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Vid omskärelse på en liten pojke tas ungefär en centimeter av förhuden bort. Den förhud som täcker ollonet och som skärs bort är inte en egen separat struktur utan del av penisens hud. Förhuden skyddar normalt ollonet och har betydelse för den sexuella upplevelsen eftersom den innehåller många känselnerver.

#P IMM.

Enligt Socialstyrelsens föreskrifter om omskärelse ska ingreppet ske med adekvat smärtlindring som ordineras av läkare men kan ges av sjuksköterska. Frågan är hur smärtlindring ordineras när ingreppet utförs på annan plats än inom vården? Att enbart använda smärtlindrande salva är oftast inte tillräckligt, eftersom den inte verkar djupt nog. En omskärelse utan tillräcklig smärtlindring utsätter barnet för smärta och stress som kan få konsekvenser senare i livet.

#P IMM.

Forskningsstudier i Kenya, Uganda och Sydafrika har visat att risken för att smittas av hiv minskar med drygt hälften för män som är omskurna. Därför anser WHO och UNAIDS att manlig omskärelse kan vara en viktig åtgärd för att minska risken att smittas av hiv i områden där stora delar av befolkningen lever med hiv. RFSU går inte emot denna rekommendation men vill understryka att omskärelse inte kan ses som ett universalmedel. RFSU:s samarbetspartner i afrikanska länder erbjuder till exempel omskärelse till vuxna män för att, i kombination med andra insatser, förebygga spridning av hiv.

#P IMM.

Däremot anser RFSU att en överdriven tilltro till omskärelse kan riskera att invagga män i falsk trygghet som kan göra att kondomanvändningen minskar. Det är till exempel oklart hur detta påverkar kvinnors möjlighet att kräva kondom. Det är därför mycket viktigt att man samtidigt intensifierar kondom- och sexualupplysning i skolor och på andra platser i samhället.

#P IMM.

RFSU har inga invändningar mot att vuxna män låter omskära sig, däremot anser vi att omskärelse på pojkar kränker deras mänskliga rättigheter. Även barn har religionsfrihet och bör själva få bestämma religiöst eller kulturellt samfund när de är mogna för det. Utövandet av religion får inte urskulda kränkningar av den enskildes rättigheter och kroppsliga integritet. Den svenska lagen ger pojkar vetorätt – ingreppet får inte utföras mot deras viljas. I många fall utförs dock omskärelsen på spädbarn och i fall där pojken är äldre kan det vara svårt att säga emot sina föräldrar.

#P IMM.

RFSU tror inte på ett omedelbart förbud i lag eftersom det kan medföra att fler omskärelser utförs utanför vården. Men det är dags att se över lagen och undersöka om den riskerar att kränka pojkars rättigheter. Under tiden måste insatser göras för att öka kunskapen om omskärelse både inom sjukvården, Socialtjänsten, förskola och skola, samt hos de religiösa trossamfunden.

#P IMM.

ÅSA REGNÉR.

#P IMM.

generalsekreterare RFSU.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

