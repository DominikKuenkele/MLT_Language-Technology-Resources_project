#D IMM.

#T IMM.

S hotar det fria skolvalet i Stockholm.

#P IMM.

Det fria skolvalet ger alla elever möjlighet att hitta den utbildning, inriktning och skola som passar just dennes behov och önskemål. Men nu hotas det på såväl nationell men framför allt på kommunal nivå, skriver Anna König Jerlmyr och Cecilia Brinck, Moderaterna i Stockholms stad.

#P IMM.

Anna König Jerlmyr och Cecilia Brinck.

#P IMM.

Socialdemokraterna har i alla tider velat begränsa valfriheten, de tror sig alltid veta bättre än den enskilda människan.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Rätten att få välja skola ses i dag som en självklarhet av såväl elever som föräldrar. Över 80 procent anser att det är elevens rätt, inte kommunens byråkrater eller skolpolitiker, att välja skola. I Stockholms län pågår nu skolvalet fram till den 15 februari där cirka 22 000 elever sitter hemma vid köksbordet tillsammans med sina föräldrar för att välja vilken skola som passar dem bäst.

#P IMM.

**Nu hotas det fria skolvalet **på såväl nationell men framför allt på kommunal nivå. Den rödgröna regeringen har tillsatt en utredning som ska titta på möjligheten att försvåra förutsättningarna att bedriva fristående skolor och andra välfärdsverksamheter. I Stockholms stad ser vi samtidigt hur den rödgrönrosa majoriteten drar åt snaran för de fristående skolorna lokalt då majoriteten har avstyrkt tillstånd för flera skolverksamheter, bland annat med motiveringen att det riskerar att konkurrera ut den kommunala skolan kvalitetsmässigt.

#P IMM.

Därutöver vill skolborgarrådet Olle Burell (S) begränsa valfriheten för eleverna i hela länet. Det är anmärkningsvärt och riskerar att hota den mångfald av skolor och utförare som finns i Stockholms stad och län. Om Burell får som han vill skulle det dels försvåra för elever i länet att läsa i stadens kommunala skolor samt för stadens elever att läsa i andra kommuner. Det skulle vara ett hårt slag mot integrationen. Den kommunala skolan tar i högre grad in elever som bor i närområdet, då skolsegregationen i såväl Stockholms stad som i hela landet grundar sig i en bostadssegregation vilket bidrar till en homogen elevsammansättning. Fristående skolor har däremot en större spridning i sitt intag, för deras elever har aktivt valt sin skola, deras skolval har inte avgjorts av deras föräldrars plånbok och i sin tur bostadsadress.

#P IMM.

**Det fria skolvalet **ger alla elever möjlighet att hitta den utbildning, inriktning och skola som passar just dennes behov och önskemål. Alla elever har inte samma behov eller önskemål, en mångfald av utövare är en förutsättning för att alla elever ska kunna hitta en utbildning som gör att de kan uppnå målen. För många elever är den skolan en fristående gymnasieskola, vilket visar sig i statistiken där antalet elever som väljer en fristående skola som sitt förstahandsval ökar varje år. Förra året hade 40 procent av eleverna en fristående skola som sitt förstahandsval till gymnasiet i Stockholm.

#P IMM.

Socialdemokraterna har i alla tider velat begränsa valfriheten, de tror sig alltid veta bättre än den enskilda människan. Men tiderna har förändrats och i dag är stödet för rätten att välja starkt. I stället för att gå emot väljarnas, elevernas och föräldrarnas önskan i sitt märkliga fokus på driftformer borde såväl regeringen som den politiska ledningen i Stockholms stad fundera på hur vi ska möta skolans utmaningar: den växande lärarbristen, de vacklande kunskapsresultaten på och hur vi ska förbättra och utveckla mångfalden inom utbildningsväsendet.

#P IMM.

Moderaterna kommer alltid att stå upp för rätten att själv få välja skola, det gäller såväl för alla de niondeklassare som i dagarna ska välja gymnasieskola som för framtida niondeklassare och grundskoleelever. Vi vet att stockholmarna värdesätter detta och för oss är det självklart att varje elev tillsammans med sin familj är bättre lämpade att själv avgöra vad som passar just dem bäst än vad politiker är. Därför behövs mångfald när det gäller inriktningar och driftsformer även i gymnasieskolor. Dessa beslut måste människor få fatta själva.

#P IMM.

Anna König Jerlmyr (M).

#P IMM.

oppositionsborgarråd, Stockholms stad.

#P IMM.

Cecilia Brinck (M).

#P IMM.

gruppledare i utbildningsnämnden, Stockholms stad.

#P IMM.

Redaktör: Carina StenssonBiträdande redaktör: Carl-Johan BilkenrothMejl: debatt@svd.seTelefonnummer: 08-135149Twitter: @SvDDebattFacebook: SvD Debatt.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

