#D IMM.

#T IMM.

Ensidig skuld på Israel leder inte framåt.

#P IMM.

Prästen Anna Karin Hammar förvränger verklighetsbilden av Israel och förslaget om BDS försvårar möjligheten att nå en fredlig lösning i regionen. Det skriver Benjamin Carlander i en replik.

#P IMM.

Sällan begås det grövre brott mot sanningen än när någon simplifierar en situation som av sin natur är oerhört komplicerad. Det berövrar oss möjligheten att se världen som den verkligen är, att förstå andras agerande och tänkande, och viktigast av allt att kunna ta kloka och välgrundade beslut. Ändå ser vi ofta en ovilja hos många att diskutera ämnen på ett sätt som respekterar dess komplexitet. Detta beteende återfinns som mest, enligt egen uppfattning, när Israel kommer på tal.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Det senaste exemplet kommer i form av en debattartikel på SvD, skriven av prästen Anna-Karin Hammar. I sin artikel förespråkar hon ett utbrett motstånd mot Israels ockupation av Palestina i form av BDS, Bojkott, Deinvesteringar och Sanktioner.

#P IMM.

Centralt för Anna-Karin Hammars artikel är en slående oförmåga att analysera konflikten mellan Israel och Palestina på ett likvärdigt sätt. Den som läser hennes text kan ursäktas för att nå slutsatsen att Israel är någon sorts fascistisk diktatur, vars godtyckliga våldsföring mot ett oskyldigt palestinskt folk nu bekämpas med icke-våldsamt motstånd à la Gandhi. När hon skriver att "det är ett känt faktum att Israel [...] förstärkt ockupationen av Palestina" väljer hon att inte nämna att det varit i respons till ökande terrordåd. Faktum är att medan ordet ockupation upprepas åtta gånger i artikeln nämns inte ordet terror en enda gång. Paralleller dras mellan Israel och Sydafrika under apartheid, medan Hamas undviker omnämnande. Att Mitri Raheb och Gideon Levy fått motta dödshot nästintill skryts det med, men att journalister hotas och kritiker mördas i Palestina är visst inte värt att nämna.

#P IMM.

Huruvida Hammars analys av Israel är sanningsenlig eller inte (det är den inte) har här inte samma relevans som det faktum att hon framhäver Israels brister utan att sätta dem i dess sammanhang, samtidigt som hon ignorerar bristerna hos Israels motpartner. Ifall syftet med denna artikel varit att förespråka en fredlig lösning i denna konflikt har hon skjutit sig i foten genom att misslyckas med att representera båda parterna på samma vilkor, inte minst för att det ger Israel ännu ett exempel på europeisk svartmålning.

#P IMM.

Att Hammar förvränger verklighetsbilden i Israel är dock inte hennes värsta brott; det är hennes förslag om BDS som verkligen försvårar möjligheten att nå en fredlig lösning i regionen. “BDS skapar," skriver hon, “det incitament som Israel behöver för att välja att häva ockupationen." Hur Hammar kan tro att detta kommer lösa konflikten mellan Israel och Palestina har jag ingen aning om. Hon använder Sydafrika under apartheid som ett exempel på när en bojkott kan hjälpa lösa konflikter, men jämförelsen är felaktig. Sydafrika löpte aldrig risken att utsättas för terrorattentat i det fall de valde att gå med på omvärldens krav om att upphöra apartheid. Det gör däremot Israel, som så sent som för tio år sedan valde att dra sig ut ur Gaza, vilket som konsekvens ledde till ökade raketattacker mot Israel.

#P IMM.

Sålänge individer som Hammar försöker låtsas som att Israel inte utsätts för någon fara, och att lösningen till konflikten vilar helt i Israels händer, så kommer det aldrig nås en lösning. Först när vi kan prata om konflikten såsom den verkligen är, mellan två stater som båda behöver nå kompromisser och som båda behöver pressas till en fredlig lösning, kan vi hoppas om att påverka Israel på ett positivt sätt.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Benjamin Carlander.

#P IMM.

frilansskribent.

#P IMM.

Redaktör: Carina StenssonBiträdande redaktör: Carl-Johan BilkenrothMejl: debatt@svd.seTelefonnummer: 08-135149Twitter: @SvDDebattFacebook: SvD Debatt.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

