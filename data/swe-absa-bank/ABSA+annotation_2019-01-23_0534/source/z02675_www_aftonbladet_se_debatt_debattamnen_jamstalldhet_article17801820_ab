#D IMM.

#T IMM.

Bli en mer jämlik man – för dina barnbarns skull.

#P IMM.

När man skriver om mäns gemensamma ansvar för kvinnoförtryck, ojämlikhet och våld blir diskussionen alltid stor. Mycket nättroll blir det förstås. Skriver jag att vi män visat oss ointelligenta i hur vi hanterar problemet så bevisar sig den tesen genom svaren som kommer in.

#P IMM.

Man förstår varför så många tjejer tröttnar på att ens diskutera med män vars stora ambition är att förklara att de själva minsann inte har någon del i något förtryck och förresten är det nog män som är mest förtryckta. Egentligen.

#P IMM.

Men vad beror den här reaktionen på?.

#P IMM.

Jag tror vi behöver rensa luften lite och erkänna något som sällan sägs.

#P IMM.

Män kommer att förlora på jämställdheten. Ja, jag vet att många av mina feministvänner inte vill säga det, men det är ingen enkel win-win-utveckling det här. Kvinnans frigörelse minskar mäns makt. Det kommer minska löneskillnaderna och därmed minska den manliga lönebonusen som finns inbyggd. Det kommer öka kraven på pojkar att studera mera när arbetslivet slutar premiera män. Det kommer öka arbetsinsatsen i hemmet, det kommer minska rätten till lathet och undanflykter för varför man inte hinner med sina barn... Jämställdhet kostar. Pengar, tid och kraft.

#P IMM.

På sikt är det självklart win-win. Mina barnbarn blir vinnarna. Men män kommer få det jobbigare här och nu när halva makten, hela lönen gäller.

#P IMM.

Det är därför ilskan blir så stor när man påtalar det självklara.

#P IMM.

Mäns har ansvaret för ojämlikheten.

#P IMM.

Alla män, även den mest feministiske man, är del i ett system som gynnar män och försvårar för kvinnor.

#P IMM.

Men hur ska man då komma vidare?.

#P IMM.

Jag tror det finns en enkel att-göra-lista för män som vill leva ett schyst liv och sluta bete sig som passiva medlöpare i patriarkatets tjänst.

#P IMM.

Försök lyssna och förstå. När en tjej säger ”män är djur” så börja inte bjäbba om ordvalet, försök förstå besvikelsen och ilskan bakom orden från tjejer som dagligen får se misshandel och förstörda liv i kvinnojourer eller hos väninnor. Sluta leta fel, leta efter sätt att stödja.

#P IMM.

Ta som din dagliga uppgift att säga emot manliga sexgrodor om tjejer som dyker upp i de gemensamhetsförsök män gör. Du kanske kallas tråkig och humorlös men snart får du respekt för de flesta killar skäms egentligen över den där jargongen.

#P IMM.

Skicka mejl till företag och medier som publicerar sexistiska, stereotypa bilder. Gör det mentala städjobbet, överlåt inte det till tjejer.

#P IMM.

Nybliven pappa? Kräv halva föräldraledigheten. Ge dig inte.

#P IMM.

Fackligt aktiv? Självklart kräver du höjda kvinnolöner och låglönepotter före höjd procent för alla. (Annars är inte ens våra barnbarnsbarn jämställda lönemässigt).

#P IMM.

Betala din mansskatt. Män har fått kraftiga skattesänkningar av alliansen. Jämför med dina kvinnliga vänner. Fick du mer än de... skicka pengarna till kvinnojourerna.

#P IMM.

Läs Scum-manifestet. Det är en grov, satirisk hatbok om män som du bör läsa för att öppna ögonen. Och våga skratta åt det absurda könsfängelse vi lever i.

#P IMM.

Är du liksom jag arbetsgivare? Jag driver flera företag. I varje gäller kvotering. Jo, det är svårt och ibland misslyckas jag. Det är alltid lättare och bekvämare att satsa på en kille eftersom han anpassar sig till maktstrukturen i ett företag. Men kvotering gör faktiskt företagen smartare.

#P IMM.

Kryssa tjejer! Det är valår snart och ändå klarar inte ens feministiska riksdagspartier delat ledarskap. Gör det du kan och kryssa kvinnor på valsedeln. Stryk män.

#P IMM.

Var en maktlös supporter. Feministiska män vill gärna vara med och kanske rent av ge råd i kampen. Gör inte det. Den feministiska revolten rullar på bra och de enda som kan göra den ännu skarpare är tjejerna själva. Stöd. Men lägg dig inte i.

#P IMM.

Det kanske verkar enkelt? Prova en månad eller två. Se det som en manligt feministiskt 5:2 projekt.

#P IMM.

Nej, ingen kommer tacka dig, det är inte det det handlar om.

#P IMM.

Men du kommer må bättre. Ångesten över att du är en del i manligheten minskar.

#P IMM.

Och framtiden kan bli bättre för alla.

#P IMM.

Johan Ehrenberg.

#P IMM.

FAKTA.

