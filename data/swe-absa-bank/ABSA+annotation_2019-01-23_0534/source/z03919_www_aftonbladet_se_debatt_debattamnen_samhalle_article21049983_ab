#D IMM.

#T IMM.

Är arbetet mot rasism inte viktigt för er, SD?

#P IMM.

Vi människor är inte bara en spegel av det vi gör utan också av det vi inte gör. Eller avstår från att göra är kanske en bättre formulering. Som politiker blir detta särskilt tydligt eftersom även det vi försakar är en spegelbild av vår ideologi.

#P IMM.

Som miljöpartist är det till exempel självklart att avstå från populistiska lockrop om att sänka koldioxidskatterna och hoppas att miljöproblemen försvinner av sig själv, om vi bara blundar tillräckligt länge. Istället föreslår vi höjda koldioxidskatter som kan finansiera klimatsmarta investeringar. Våra politiska prioriteringar är inte enbart det vi väljer att kämpa för utan också det som vi väljer att inte göra.

#P IMM.

En annan talande prioritering vi kan göra är den om alla människors lika värde. Konsekvensen av den enkla tanken är avgörande för många av de val vi som politiker ställs inför dagligen.

#P IMM.

En sådan, väldigt konkret, prioritering är regeringens satsning på Forum för levande historia. Under perioden 2015-2017 ska de genomföra en stor utbildningsinsats riktad till unga. Satsningen kommer at fokusera på konkret värdegrundsarbete om olika former av rasism och intolerans i historien och i dag.

#P IMM.

För att kunna genomföra uppdraget har Forum för levande historia tilldelats ytterligare fem miljoner kronor redan under 2015. Under 2016 och 2017 tillförs myndigheten ovanpå detta ytterligare tio miljoner kronor per år.

#P IMM.

I grunden handlar uppdraget till Forum för levande historia om synen på vikten av kunskap och värderingar. Ett samhälle fritt från rasism är inget man får till skänks, det är något vi konstant måste arbeta för att uppnå. För att vi ska lyckas krävs ett konsekvent opinionsbildande arbete för den värdegrund vår demokrati vilar på. Vi behöver alla förstå hur rasism och intolerans genomsyrar vårt samhälle i dag, hur det villkorar och begränsar allas lika värde och i slutändan underminerar vår demokrati.

#P IMM.

Forum för levande historia bedriver i dag utåtriktad verksamhet med inriktning på kunskap, kultur och fortbildning. Myndigheten främjar arbete med mänskliga rättigheter och demokrati med utgångspunkt i Förintelsen. Genom att ge lärare konkreta verktyg för att arbeta med demokratisk värdegrund med våra barn och unga så skapar vi ett starkare samhälle som kan stå emot angrepp från dem som förespråkar intolerans och skillnader mellan människor. Arbetet stärker elever så att de kan stå upp för mänskliga rättigheter, inspireras till att vilja lära sig mer och öka förmågan att reflektera över sitt eget ansvar och agerande.

#P IMM.

För statskassan är det inga stora pengar det handlar om, men för samhället är det en framgångsrik strategi att redan i unga åldrar medvetet jobba med att verka för förståelse och motverka polarisering mellan människor. Kostnaden för att inte agera är helt enkelt större än för insatsen att göra något.

#P IMM.

Trots detta väljer Sverigedemokraterna att avstå. Den som läser deras svar på regeringens vårbudget kan tydligt se deras prioriteringar. Vid satsningen på Forum för levande historia står det ett stort minustecken.

#P IMM.

När detta påpekades för Jimmie Åkesson i den senaste partiledardebatten visste han inte vilket ben han skulle stå på. När statsministern frågade varför de prioriterade bort satsningen fick allmänheten inte något svar.

#P IMM.

I dag är det dags för Jimmie Åkesson att tala från scen i Almedalen. Det vore passande om han kunde ge besked om varför hans parti prioriterar bort en satsning för alla människors lika värde och demokrati? Varför är det inte viktigt att Sveriges unga får lära sig om intoleransens och hatets historia och konsekvenser?.

#P IMM.

Alice Bah Kuhnke.

#P IMM.

FAKTA.

#P IMM.

REN.

#P IMM.

N.

#P IMM.

Streck i debatten.

#P IMM.

Det här kommentarsfältet har vi stängt. Tyvärr kan man inte läsa tidigare gjorda inlägg, en teknisk brist vi är medvetna om. /Debattredaktionen.

