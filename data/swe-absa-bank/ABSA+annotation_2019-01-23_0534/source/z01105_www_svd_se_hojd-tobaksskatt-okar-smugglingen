#D IMM.

#T IMM.

Höjd tobaksskatt ökar smugglingen.

#P IMM.

I regeringens nya budget föreslås en höjning på tobaksskatt med över 10 procent. För oss butiksägare innebär de höjda priserna på cigaretter att ännu fler av våra kunder kommer att välja att köpa billigare olagliga produkter.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Idag är var åttonde cigarett som röks illegal och staten förlorar årligen 1,5 miljarder kronor i skatt till följd av den olagliga försäljningen. Olagliga billiga produkter säljs i butikshyllorna över hela Sverige och lite görs för att rensa upp i den olagliga försäljningen.

#P IMM.

För oss butiksägare som enbart säljer lagliga produkter innebär det att vi konkurrerar på olika villkor. Vi erbjuder samma varor till nästan det dubbla priset – och kunderna kan inte se skillnaden. Detta är redan nu en svår situation för oss över hela Sverige och ytterligare prishöjningar kommer enbart att göra situationen värre.

#P IMM.

Man ska också komma ihåg att den olagliga tobaken finansierar organiserad brottslighet och flera butiker i vårt nätverk har fått hotfulla besök från personer som vill tvinga på dem olagliga varor. Det är av den anledningen som vårt nätverk inte offentliggör alla butiker som är medlemmar eftersom de då kan utsättas för direkt fara.

#P IMM.

Sambandet mellan höga skatter på tobak och storskalig smuggling som finansierar organiserad brottslighet slås fast av tullverket i deras rapportLägesbild organiserad brottslighet 2011.

#P IMM.

Vi tycker att förutsättningar för oss är orimliga och vill självklart att en regering som vill att fler ska starta företag, också ser till att de företag som finns inte ska behöva konkurrera med kriminella gäng.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Vi förstår att man vill göra allt man kan för att folk inte ska röka men frågan är hur mycket man egentligen åstadkommer om de istället väljer olagliga produkter.

#P IMM.

Anders Borg har sagt att man ska arbeta och inte supa och röka. Det är precis vad vi vill fortsätta att göra och ber därför regeringen att titta igenom förslaget på nytt och inte tvinga oss laglydiga handlare i konkurs.

#P IMM.

BENNY.

#P IMM.

nätverket Butiker mot smuggling.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

