#D IMM.

#T IMM.

SD samarbetar med judehatets företrädare.

#P IMM.

Sverigedemokraterna, som nyligen tog plats i Europarlamentet, samarbetar helt öppet och ogenerat med judehatets företrädare. Ingen som följt partiet kan vara förvånad. Sverigedemokraterna är sprungna just ur nazism och rasism.

#P IMM.

SD sitter i gruppen Europe of Freedom and Democracy (EFD). Där finns bland andra italienska Femstjärnerörelsen. Dess partiledare är Beppe Grillo, som gjort en rad uppmärksammade antisemitiska utspel om exempelvis judarnas påstådda makt över medier, politik och ekonomier. Han har bland annat hävdat att ”en före detta Mossad-agent” helt styr informationen som når Europa om Israel och Palestina, försvarat Mel Gibson efter att denne hävdat att ”judarna är ansvariga för alla världens krig”, samt kopplat samman judar med mäktiga ”lobbygrupper” som han påstår kontrollerar banker och finanser.

#P IMM.

Sverigedemokraterna är sedan länge öppet främlingsfientliga, antimuslimska och hetsar gärna mot romer, det vet vi. Vi vet också att partiet säger sig ta avstånd från antisemitism bland annat i syfte att distansera sig från sitt bruna förflutna och bli rumsrena. Detta avståndstagande har dock aldrig varit trovärdigt eftersom SD inom sig alltid rymt och accepterat medlemmar som givit uttryck för antisemitism. Listan över SD-representanter som, också på senare år, exempelvis uttalat sig nedsättande om judar som grupp, förnekat Förintelsen, spridit antisemitisk propaganda eller haft kopplingar till nazistiska grupper kan göras lång.

#P IMM.

I en intervju i Expo den 26 juni avfärdade SD:s pressansvarige Martin Kinnunen kritiken mot partiets agerande med att skjuta över ansvaret på EU-gruppens ledande parti, högerpopulistiska brittiska UKIP. Kinnunen ville inte klassa Grillos välkända och uppenbart antijudiska uttalanden som just antijudiska. Istället framställde han dem som möjliga resultat av ”ironi” och ”skämt”. Ännu ett i raden av exempel på när SD ignorerat, bagatelliserat, ursäktat eller försvarat antisemitism.

#P IMM.

SD har samarbetat med antisemitiska grupper och individer tidigare. Nu när SD sätter sig i partigruppen EFD understryks återigen hur partiets påstådda ”anti-antisemitism” bara är ett spel för gallerierna.

#P IMM.

Jimmie Åkesson och hans anhang står nu om möjligt ännu naknare.

#P IMM.

Willy Silberstein.

#P IMM.

Ordförande för Svenska kommittén mot antisemitism (SKMA).

#P IMM.

Mathan Ravid.

#P IMM.

Medlem i Svenska kommittén mot antisemitism (SKMA).

