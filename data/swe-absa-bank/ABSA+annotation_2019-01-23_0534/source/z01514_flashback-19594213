#D IMM.

#T IMM.

Så blev Ny demokratis flyktingpolitik svensk lag -debattartikel i Expressen.

#P IMM.

"Hård flyktingpolitik motiveras ofta med att den kan stoppa främlingsfientliga partier. Erfarenheten visar att det är precis tvärtom, skriver Kalle Larsson.".

#P IMM.

"Efter Ny Demokratis inträde i riksdagen 1991 anpassades politiken i invandrarfientlig riktning. Riksdagens utredningstjänst har på Vänsterpartiets initiativ gjort en genomgång av de förslag som Ny Demokrati en gång drev, och som riksdagens övriga partier då ansåg vara främlingsfientliga och högerextrema. Genomgången visar att merparten av förslagen nu är genomförda. En prioriterad fråga för ny demokrati var att skärpa asylreglerna. Detta gick igenom 1997 när utlänningslagen ändrades så att krigsvägran och de facto-flyktingskap togs bort som grund för asyl. Ett annat exempel är kravet på sänkt dagersättning för asylsökande. Detta genomfördes 1992 och ersättningen har sedan dess legat still på 71 kronor om dagen. Bert Karlsson och Ian Wachtmeister har alltså i efterhand lyckats få igenom i princip hela sitt flyktingpolitiska program.".

#P IMM.

"Nu är risken överhängande att Sverige går en liknande utveckling till mötes. I dag ser vi återigen hur främlingsfientliga krafter tillåts sätta den politiska dagordningen, inte minst genom att etablerade partier gör denna dagordning till sin egen".

#P IMM.

"Nu tycks alla de borgerliga partierna i stället försöka mobilisera väljare genom att utmåla invandrade som problem. Moderaterna profilerar sig som riksdagens mest invandringskritiska parti med förslag om svenskkontrakt för invandrare, slopad dagpenning för asylsökande och begränsad anhöriginvandring.

#P IMM.

Den tvärpolitiska uppslutning för en human flyktingpolitik som tidigare fanns i Sverige, och som utgjorde en viktig motkraft mot den restriktiva linjen i dessa frågor, är nu skrämmande avlägsen. I stället har vi fått en kapplöpning om vilket parti som vågar formulera hårdast och mest symbolladdade krav gentemot asylsökande och flyktingar : allt för att fånga upp en tänkt främlingsfientlig opinion.".

#P IMM.

"En restriktiv flyktingpolitik motiveras ofta med att detta skulle vara ett sätt att undvika framgångar för främlingsfientliga och rasistiska grupperingar. Erfarenheten visar att det är precis tvärtom. Den förda politiken fungerar som en officiell bekräftelse på att människor som söker uppehållstillstånd i Sverige egentligen inte har några riktiga skäl utan i stället utgör grunden för olika samhällsproblem. För att stoppa denna utveckling krävs en kraftsamling för människovärdet och för flyktingars rättigheter.".

#P IMM.

Vad anser ni om Kalle Larsson åsikter/tankar? Har han rätt i sak? Är Svensk flyktingpollitik idag såsom Ny Demorkati ville ha den?.

