#D IMM.

#T IMM.

Gröna rörelsen det mest uppriktiga alternativet.

#P IMM.

I den politiska debatten definieras MP inte som ett liberalt parti. Men med rättvisepatos och en frihetlig syn på människan, känns den gröna rörelsen mer uppriktig och realistisk än andra alternativ. I dag kliver jag fram ur garderoben och "kommer ut" som Miljöpartist. Det skriver den före detta FP-profilen Mikael Trolin som i vintras lämnade sitt förra parti i protest.

#P IMM.

Att som före detta borgerlig politiker kliva fram ur gardroben som Miljöpartist, har blivit mer ansvarstagande och realistiskt än jag någonsin vågade hoppas. Jag erkänner att jag funderat på domen från forna politiska vapendragare. Det vedertagna skämtet under min tid i Folkpartiet, var att miljöpartisterna var som vattenmeloner: gröna på utsidan och röda inuti.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

För att citera Winston Churchill: vissa ändrar övertygelse för sitt partis skull, andra ändrar parti för sina övertygelsers skull.Mikael Trolin.

#P IMM.

Men den bilden har förändrats drastiskt, av MP:s förda politik och av ödet i form av tre härdsmältor i en japansk kärnkraftverksanläggning. Även "De grönas" framgångar i Tyskland och förbundskansler Merkel och hennes resoluta handlingar mot kärnkraft, bidrar till den förändrade bilden.

#P IMM.

Det finns en kinesisk förbannelse vars lydelse är: "må du leva i intressanta tider". Andemeningen är att "intressanta tider" är liktydigt med farliga och omvälvande tider. Och onekligen är det så att mänskligheten aldrig tidigare stått inför "intressantare tider" än idag, då vi för första gången av egen kraft har möjligheten förstöra själva grundvalen för vår existens: miljön på planeten jorden.

#P IMM.

Men det kinesiska tecknet för "fara" betyder även "möjlighet". För som inget annat förmår vår miljö åskådliggöra att vi lever i ett sammanhängande system där vi alla påverkas gemensamt.

#P IMM.

Som socialliberal fick jag mig en tankeställare av en miljöpartistisk granne. Hon menade att utilatirismens (som är liberalismens föregångare) nästa naturliga steg var att utsträcka det mänskliga individperspektivet till allt levande på vår planet. Att utilatirismens devis: "största möjliga lycka till största antalet individer", är omöjlig om vi inte utgår från att människor, djur och växter alla är beroende av varandra för välbefinnande och överlevnad.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

I den politiska debatten definieras MP inte som ett liberalt parti. Men med rättvisepatos och en frihetlig syn på människan, känns den gröna rörelsen mer uppriktig och realistisk än andra alternativ. Som svensk med utländsk bakgrund, gäller detta i än högre grad. För i MP:s vision av det hållbara samhället ingår att man inte kan skilja på frågor som miljö, rättvisa, likabehandling och internationell solidaritet.

#P IMM.

Valet av Gustav Fridolin och Åsa Romsson som språkrör bekräftar detta eftersom de redan visat att de tar mänskliga rättigheter på blodigt allvar. Fridolin när han var med och drev igenom flyktingamnestin 2005 och Romson när hon tillsammans med MP i Stockholm införde antidiskrimineringsklausuler i alla stadens upphandlingar. Klausuler som de borgerliga sedan kastade ut.

#P IMM.

Den miljöpartistiske regeringsutredaren Paul Lappalainens fokus på diskrimineringsfrågor, som medel för att säkerställa lika rättigheter och möjligheter för alla svenskar, är ett tredje exempel.

#P IMM.

Alla partier i riksdagen (utom Sverigedemokraterna) erkänner nyttan av att ett samhälle respekterar likabehandling och mänskliga rättigheter. Men den stora skillnaden tycks ligga i viljan att leva som man lär. Där står Miljöpartiet ut.

#P IMM.

Talande nog är mitt forna parti Folkpartiet, det parti vars sympatisörer sedan 2002 har ändrat sig mest avseende viljan att ta emot flyktingar i Sverige enligt SOM-institutet i Göteborg. 2002 var man den grupp som var mest villig. Endast 25 procent ansåg att det var ett bra eller mycket bra förslag att ta emot färre flyktingar. 2010 tycker 41 procent av partiets sympatisörer så. Det innebär att Folkpartiets sympatisörer 2010 är den näst mest ovilliga gruppen bland partisympatisörerna (delad andraplats med socialdemokraterna).

#P IMM.

Så det var med stigande intresse jag läste Fridolins filosoferande kring liberala tänkare som Karl Staaff och Erik Gustav Geijers politiska arv på DN Debatt den 16/1. Fridolins invit till en medkännande borgerlig vänster, som värnar ett socialt ansvar utan socialism, kändes modern och tilltalande. Omsvängningen i EU-frågan och MP:s ekonomiska talesperson Mikael Walterssons pragmatiska hållning och kompromissvilja i ekonomifrågor är annat som imponerat.

#P IMM.

Att kulturkonservativism och grön förvaltartradition och solidaritetstänkande trivs ihop kan man se i Baden Wyrtenburg i Tyskland, som fått en grön delstatschef i ett annars högborgerligt område. Och i delstaten Berlin gör De grönas storlek att man aspirerar på borgmästarposten i valet i september.

#P IMM.

Av ovan anföra anledningar kliver jag i dag fram ur garderoben och "kommer ut" som miljöpartist. För mina barn och deras barns skull. Eller för att citera den konservative brittiske premiärministern Winston Churchill: vissa ändrar övertygelse för sitt partis skull, andra ändrar parti för sina övertygelsers skull.

#P IMM.

MIKAEL TROLIN.

#P IMM.

F.d. ordförande för FP i Haninge.

#P IMM.

F.d. ordförande för liberal mångfald i Stockholm.

#P IMM.

F.d. landstingspolitiker i Stockholm (FP).

#P IMM.

F.d. nationell Integrationssamordnare (FP).

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

