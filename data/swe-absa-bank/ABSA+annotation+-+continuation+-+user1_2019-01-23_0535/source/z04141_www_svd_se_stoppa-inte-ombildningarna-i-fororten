#D IMM.

#T IMM.

Stoppa inte ombildningarna i förorten.

#P IMM.

ODEMOKRATISKT Idag kan en ombildning till bostadsrätt stoppas om 33 procent av hyresgästerna motsätter det. Nu vill de rödgröna ytterligare sätta käppar i hjulet så att det räcker att 25 procent motsätter sig ombildning. Det är odemokratiskt, skriver organisationen Sveriges Bostadsrättsombildare.

#P IMM.

Att köpa sin lägenhet är den största affären i livet för de som får chansen – och den bästa. Men ombildningar gynnar inte bara köparen utan ökar också samhällsnyttan. Därför är det extra bedrövligt att oppositionen nu diskuterar att ytterligare inskränka möjligheterna för hyresgäster att bilda bostadsrätt.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

I Sverige har vi demokrati, där majoriteten bestämmer genom allmänna val. Om däremot hyresgästerna i ett hus vill gå samman och bilda bostadsrätt, så gäller andra regler. Om mer än 33 procent av hyresgästerna motsätter sig att de övriga bildar bostadsrätt eller inte deltar vid röstningen, då blir det ingen bostadsrätt. Någon liknande lag finns inte för andra demokratiska församlingar.

#P IMM.

Nu diskuterar oppositionen att sänka gränsen på 33 procent till 25 procent. Detta är inte bara odemokratiskt, det sätter också käppar i hjulet för viktiga samhällsfördelar som följer i ombildningarnas spår.

#P IMM.

För det första frigör ombildningarna kapital till välbehövligt bostadsbyggande och renoveringar av gamla hyresfastigheter. Stockholms stad har gjort en sådan vinst före skatt på 16 miljarder kronor. Hus som säljs till hyresgäster genererar dessutom cirka 30 procent högre priser än vad andra investerare är beredda att betala.

#P IMM.

För Stockholms kommunala bostadsbolag innebär detta enorma reavinster som skulle ha varit betydligt blygsammare om de sålt sina hus till traditionella fastighetsägare. I bostadsdebatten hörs ofta att ombildningar är en "utförsäljning" eller "realisation" och i längden rent av en "stöld från skattebetalarna". Detta är alltså inte bara grovt uttryckt, det är fel.

#P IMM.

För det andra innebär ombildningar nästan alltid sänkta boendekostnader för alla de tusentals hyresgäster som väljer att ombilda. En undersökning gjord av Hyresgästföreningen visar att det är betydligt dyrare att bo i en hyresrätt än i en bostadsrätt. Till exempel är månadskostnaden för en 70 kvadratmeter stor hyreslägenhet i Stockholm i snitt 581 kronor dyrare än en motsvarande bostadsrätt, beaktat ränta och inflation. Men det är en förenklad jämförelse. Om vi antar att bostadsrätten ökar i värde med fem procent per år i tio år och att köparen har en reavinst på 25 procent av köpeskillingen från en tidigare försäljning blir skillnaden enligt Hyresgästföreningen hela 5518 kronor i månaden.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

I Stockholms län har genomsnittspriserna på bostadsrätter stigit sedan år 1992. Att ombilda är med andra ord en långsiktig investering för framtiden.

#P IMM.

För det tredje så har en lyckad ombildning positiva effekter inte bara för grannsämjan i fastigheten utan för hela närområdet. Inte minst i miljonprogramsområdena utanför Stockholm, där 4000 hyresgäster har valt att ombilda, har blandade boendeformer fått stora positiva konsekvenser och är en del av integrationspolitiken.

#P IMM.

Fortfarande är dock 80–90 procent av alla lägenheter i Stockholms ytterstad dyra hyresrätter. Så samtidigt som snittpriserna på bostadsrätter har stigit kraftigt – 18 procent bara det senaste året – sitter den fattigaste delen av landets befolkning ute i förorterna och betalar mer i hyra än den rikaste delen i innerstan. Hade de boende i ytterstan ägt sina lägenheter hade värdestegringen kommit även dem till godo.

#P IMM.

I det här läget agerar politikerna ombildningspoliser och lägger en våt filt över den största förmögenhetsbildningen för vanligt folk i landets historia.

#P IMM.

90 procent av alla de ombildningar vi har hjälpt till med i ytterstaden skulle aldrig ha kunnat genomföras med oppositionens 25-procentskrav. Att det ska krävas 75 procents majoritet för att en ombildning ska gå igenom kommer inte att hindra många ombildningar på Östermalm i Stockholm. Däremot sätter det nästan helt stopp för ombildningar i miljonprogramsområdena, de områden oppositionen säger sig vilja värna.

#P IMM.

Liksom de flesta andra vill också vi ha ett Sverige och ett Stockholm med blandade boendeformer. Bostadsrätter, givetvis korrekt ombildade efter etikens alla regler, är en naturlig ingrediens i en sådan blandning. Vi ser ingen anledning till att hindra de boende i ett hus att tillsammans och på demokratisk väg själva få välja boendeform, framför allt när det bromsar flera andra mervärden. Det är dags att införa demokrati även för landets hyresgäster.

#P IMM.

ANDERS BERG.

#P IMM.

JAN BJURFORS.

#P IMM.

PETTER BROLIN.

#P IMM.

BJÖRN ISAKSSON.

#P IMM.

TORSTEN KAI-LARSEN.

#P IMM.

BJÖRN OLOFSSON.

#P IMM.

Samtliga är grundare av Sveriges Bostadsrättsombildare.

#P IMM.

Sveriges Bostadsrättsombildare, SBB, är en ny branschorganisation som samlar Sveriges största bostadsbildare under ett tak.

#P IMM.

Organisationen arbetar med ombildningar från hyresrätter till bostadsrätter.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

