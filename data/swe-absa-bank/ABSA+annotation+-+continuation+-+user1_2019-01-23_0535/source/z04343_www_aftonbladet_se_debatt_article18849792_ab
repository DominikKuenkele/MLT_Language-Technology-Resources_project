#D IMM.

#T IMM.

Josefsson: De får kalla mig vad de vill.

#P IMM.

I går sände Uppdrag Granskning ett program där man granskade vänsterextremistiskt våld. I programmet framkommer att de flesta politiska våldsdåd utförs av vänsteraktivister. Janne Josefsson intervjuar också drabbade personer som inte själva är nazister utan vanliga människor med liberala åsikter, vilket motsäger bilden som ofta framförs av antifascister - att deras våld består av självförsvar.

#P IMM.

Under dagen har en rad skribenter och twittrare uttryckt både stöd och kritik mot Uppdrag Granskning och problemställningen.

#P IMM.

"Kan inte ta det på allvar".

#P IMM.

I kvällens "20 minuter" bemötte Janne Josefsson kritiken.

#P IMM.

– Jag visste att det här var att sticka ut hakan, jag vet att man åker ut i kylan. Folk får säga vad de vill, jag har blivit kallad precis allt. Att jag blir kallad nazist kan jag inte ta på allvar, sa Janne Josefsson.

#P IMM.

På plats i studion var den liberala debattören Fredrik Segerfeldt, knuten till Timbro och tidningen Arbetarens chefredaktör, Daniel Wiklander, som inte tyckte det är rättvisande att jämföra aktioner utförda av Revolutionära fronten med högerextremistiskt våld.

#P IMM.

– Skillnaden blir uppenbar i hur grovt våldet är. Att gå fram och sticka ner en person för att han har mörk hud är något annat än det Revolutionära fronten gör, sa han.

#P IMM.

Fredrik Segerfeldt höll visserligen med om att det högerextrema våldet är grövre. Men att det är viktigt att även vänsterns våldsaktioner granskas.

#P IMM.

"Man kan inte lita på rättstaten".

#P IMM.

– Det här är vårens viktigaste granskning. För första gången ser vi vad den här våldsromantiserande antidemokratiska terrorgruppen gör. Det är oskyldiga människor som drabbas, medlemmar i Muf, liberaler och tanter, sa han.

#P IMM.

Han pekade också på vikten av att fördöma båda de här rörelserna.

#P IMM.

– Vi har två grupper som ställer sig utanför rättsstaten med var sin sjuk analys. Det är fundamentet i en rättsstat att fördöma det, sa han.

#P IMM.

Fredrik Segerfeldts tro på rättsstaten i alla lägen var något som Daniel Wiklander inte köpte.

#P IMM.

– I Malmö och i Kärrtorp försökte de slå ihjäl varandra, utan att polisen var där och gjorde något. Man kan inte lita på rättsstaten så mycket. Jag förstår att folk känner sig trygga av att Revolutionära Fronten finns, sa han.

