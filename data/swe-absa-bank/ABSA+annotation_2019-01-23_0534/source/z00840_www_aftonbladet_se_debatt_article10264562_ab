#D IMM.

#T IMM.

Grattis rasister : nu blir det tyst.

#P IMM.

Grattis, nazister och rasister.

#P IMM.

Grattis också alla smygrasister som brukar tassa in på nätet, kalla er ”gräsrot 88” och sedan sitta och spy lite galla över judar och muslimer.

#P IMM.

Grattis – landets debattklimat blev i veckan bättre för er. Tystnaden vann terräng.

#P IMM.

Det är följden av domen i Stockholms tingsrätt mot chefredaktör Kalle Jungkvist. Han fälldes för hets mot folkgrupp, eftersom han tagit sitt uppdrag som ansvarig utgivare på allvar.

#P IMM.

Det måste varit lite extra kul för er rasister, nazister och smygisar att det var just Kalle Jungkvist som fälldes för detta nesliga brott. Kalle Jungkvist bedrog ju sitt land och sin ras genom att vara en drivande kraft i artikelserien Vi & Dom i början av 90-talet. En serie som utan stor överdrift kan sägas ha startat Sveriges första breda, folkliga och intelligenta debatt om främlingsfientlighet.

#P IMM.

Just den Kalle Jungkvist har nu tvingats ner i samma dypöl som några av era patrioter.

#P IMM.

Men även om det var kul för er att så vet ni ju att detta inte var den verkliga segern.

#P IMM.

Nej, er verkliga seger ligger som alltid i tystnaden.

#P IMM.

Den tystnad som nu inträder på Sveriges största folkliga debattforum – Tyck Till på aftonbladet.se – är oundviklig på grund av det oklara rättsläge som domen blottat.

#P IMM.

Det måste vara den bästa tystnad den främlingsfientliga kampen njutit på länge.

#P IMM.

Det faktum att tystnaden på aftonbladet.se orsakats av yttranden som du kan läsa som klotter på vilken nedpissad betongvägg som helst, spelar ingen roll för den som behöver tystnad för att förankra sin konspirationsteori.

#P IMM.

Äntligen finns en stor tystnad som bevisar den stora mörkläggningen av de obekväma sanningarna.

#P IMM.

Den elitdebatt om publicistiskt ansvar på internet som rimligen nu kommer att utbryta är bara ett spel för gallerierna för er som redan vet hur allt ligger till.

#P IMM.

Det är bara etablissemanget som i svårgenomträngliga ordmassor kommer att dölja sitt egentliga syfte: att stoppa folkets obekväma åsikter.

#P IMM.

Men snälla rasister, nazister och smygisar, fatta det här nu: Det är ansvaret för det yttrade som är kärnfrågan. Inte yttrandena i sig.

#P IMM.

Kalle Jungkvist har tagit det fulla ansvaret för allt  publicerar på internet.

#P IMM.

De yttranden som skribenterna lyckats få igenom kontrollsystemen på aftonbladet.se är utan tvekan att klassa som hets mot folkgrupp.

#P IMM.

Därmed är det svårt att i sak invända något mot själva domen. Säger man att man tar ansvar blir man också ansvarig.

#P IMM.

Kalle Jungkvist hade kanske – men bara kanske – kunnat klara sig om han inte tagit sitt publicistiska ansvar och ogranskat publicerat allt.

#P IMM.

Ansvaret för de olagliga yttrandena hade då kanske – men bara kanske – fallit på skribenterna. Domen är alltså, om än korrekt, djupt olycklig i sin konsekvens och avslöjar en lagstiftning som inte följt med sin tid.

#P IMM.

Slutsatsen är självklar och akut manande:.

#P IMM.

Ny lagstiftning som tydliggör ansvaret för det fria ordet på internet krävs nu.

#P IMM.

I väntan vinner tystnaden terräng i publicistiskt anständiga debattforum.

#P IMM.

Jan Helin.

