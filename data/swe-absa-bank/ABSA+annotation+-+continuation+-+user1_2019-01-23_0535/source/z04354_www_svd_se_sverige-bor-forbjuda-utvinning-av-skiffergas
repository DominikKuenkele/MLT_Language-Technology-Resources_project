#D IMM.

#T IMM.

Sverige bör förbjuda utvinning av skiffergas.

#P IMM.

Skiffergas och dess utvinningsteknik fracking är ett globalt hot, även i Sverige. Vi bör göra som flera andra länder redan gjort, förbjuda detta sätt att utvinna gas. Det skriver företrädare för nätverket Heaven or sHell tillsammans med Greenpeace.

#P IMM.

Det pågår en tyst omdaning runt om på jorden. Denna omdaning startade i USA i början av 2000-talet och har smugit sig från land till land. Den har också kommit till Sverige, men vad det betyder för oss tycks vara obekant för de flesta. Skiffergas och dess utvinningsteknik fracking är ett globalt hot som sysselsätter vetenskapsmän, oljebolag, miljövänner och inte minst politiker.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Den 22 september utlystes, av organisationen Food&Water; Watch, till "Global Frackdown Day" en dag för människor över hela världen att kräva ett förbud mot fracking.

#P IMM.

Vi stöttar deras upprop inte minst på grund av våra erfarenheter med Shell, som letade efter skiffergas i Skåne mellan 2009 och 2011. Under denna tid lärde vi oss om fracking. Hur vårt grundvatten riskerade förstöras genom den enorma kemikalieanvändningen, vilka omåttliga mängder vatten som skulle pumpas ner i kilometerdjupa borrhål och hur man skulle spräcka bergrunden för att få loss den inkapslade fossilgasen ur skiffern.

#P IMM.

Det var uppenbart att en kommersiell utvinning av ännu mera fossil energi skulle förhala alla försök till snabb och effektiv energiomställning. Men det som kändes värst var vetskapen att det är våra egna lagar som går emot oss, alltså minerallagen och miljöbalken. Det är lagar som egentligen ska ta hänsyn till medborgares och kommuners intressen och skydda miljön istället för att tillgodose oljebranschens särintressen.

#P IMM.

Shell lämnade Skåne, men andra bolag letar just nu efter både skiffergas och skifferolja på Öland, Gotland och i Östergötland. Dessa hotade platser förtjänar samma engagemang av våra politiker och myndigheter som liknande platser visas i andra länder.

#P IMM.

I måndags förklarade president Hollande att utvinning av skiffergas blir förbjudet i Frankrike eftersom ingen kan vara säker på att metoden är riskfri för människors hälsa och miljön. Samma dag meddelas från Österrike att företaget OMV ger upp sina skiffergasplaner på grund av en ändring i lagstiftningen som kräver större miljöhänsyn än tidigare.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

Frankrike och Österrike ingår därmed i en allt större samling länder, delstater och städer i USA som har lyssnat på människors farhågor och tagit riskanalyserna på allvar.

#P IMM.

Det är hög tid att även Sverige tar sitt ansvar och anpassar våra lagar till dagens snabba teknikutveckling. Information om planerad prospektering och dess utförande samt möjliga miljökonsekvenser måste meddelas av neutral part istället för som idag överlåtas till prospektören som enbart företräder sina egna intressen. Och framför allt behöver kommuner och länsstyrelser få en vetorätt när miljöpåverkan visar sig vara för stor. Dessutom anser vi att rättsprocessen av tillståndsprövningen måste vara avslutad innan vidare prospektering genomförs.

#P IMM.

Otillräckligheterna blir synliga i Ojnareskogen på Gotland, där det folkliga motståndet får hjälpa till när lagar och rättsväsende brister. Det behövs en grundläggande översyn av både minerallagen och miljöbalken och nu är det hög tid för riksdagspartierna att bestämma sig för om de prioriterar klimat och miljö – eller olja och gas.

#P IMM.

CARL PIPER.

#P IMM.

ANITA ULLMANN.

#P IMM.

nätverket Heaven or sHell.

#P IMM.

MARTINA KRÜGER.

#P IMM.

klimat- och energiansvarig Greenpeace Norden.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

