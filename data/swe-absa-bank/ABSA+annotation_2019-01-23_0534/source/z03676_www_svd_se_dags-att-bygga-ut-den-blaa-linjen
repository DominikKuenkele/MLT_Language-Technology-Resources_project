#D IMM.

#T IMM.

Dags att bygga ut den blåa linjen.

#P IMM.

Den blå tunnelbanelinjen i Stockholm bör förlängas österut från Kungsträdgården till Nacka. Finansieringen måste bli en gemensam fråga för landstinget, kommunerna och staten och lösas i en ny Stockholmsförhandling. Det skriver Erik Ullenhag och Birgitta Rydberg (FP).

#P IMM.

Stockholmsregionens växtkraft överträffar förväntningarna gång på gång. Att många människor vill leva och verka i vår region är positivt. Vår kraftiga tillväxt innebär samtidigt en utmaning, inte minst för transporter när tusentals nya invånare varje år ska ta sig mellan hem, jobb, skola och fritidsaktiviteter.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Tunnelbanenätet är den enskilt viktigaste delen av vårt trafiksystem. Varje dag 2011 gjordes drygt 1,1 miljon resor. Det är 100 000 fler än för bara fem år sedan. Nu slår vi snart i taket – för den som regelbundet reser med röda, gröna eller blå linjen i rusningstid känns det så redan i dag.

#P IMM.

Därför rustar vi nu tunnelbanan för framtiden. På röda linjen kommer antalet avgångar att ökas med 50 procent, tack vare ett nytt signalsystem och nya fordon. På Folkpartiets initiativ kommer de nya tunnelbanevagnarna också att ha plats för att ta med cyklar.

#P IMM.

Det är också dags att bygga ut tunnelbanan. I första hand bör den blå linjen förlängas österut från Kungsträdgården till Nacka, med stationer på östra Södermalm och i Sjöstaden. Detta skulle avlasta både vägtrafiken längs Värmdöleden/Stadsgårdsleden och gröna och röda linjerna vid Slussen. Tiotusentals resenärer skulle få en snabb direktkoppling till City, och även till viktiga arbetsplatsområden i till exempel Kista och Solna strand.

#P IMM.

Resandet med den nya tunnelbanegrenen skulle redan från början bli omfattande, drygt 12 000 resenärer mellan klockan 6 och 9 på morgonen vid avgång från den nya stationen Sickla. Den lägre belastade sträckan Nacka Forum–Saltsjö-Järla kan jämföras med Huvudsta–Västra Skogen. Mellan Sjöstaden och Sofia blir det framtida resandet ungefär som Stadion–Östermalm. Samtidigt finns det kapacitet för framtida förlängning av tunnelbanan österut. Det alternativ vi förordar, med en bergtunnel, beräknas kosta cirka 11 miljarder. Det är 5,5 miljarder mindre än den dyrare betongtunneln.

#P IMM.

En förlängning av blå linje utgör ett logiskt komplement till dagens trafiksystem, utan komplicerande följdeffekter för andra delar av tunnelbanenätet. Ostsektorn med Nacka och Värmdö tillhör de mest expansiva varför det är motiverat med en långsiktig framtidsinvestering i kollektivtrafiken. Tunnelbana kommer att göra berörda områden mer tillgängliga och möjliggöra expansion av bostäder och näringsliv.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

En utbyggnad bör kopplas till krav och förväntningar på bostadsbyggande i framför allt Nacka. Finansieringen måste bli en gemensam fråga för landstinget, kommunerna och staten och lösas i en ny Stockholmsförhandling. Byggrätter och fastighetsutveckling med det stigande värde som en tunnelbana medför borde kunna lämna bidrag.

#P IMM.

Tunnelbana till Nacka finns med i Stockholmsöverenskommelsen men utanför finansierings- och tidplanen som sträcker sig till 2020. Folkpartiet har tidigare förespråkat en tidigareläggning av tunnelbanan till Nacka.

#P IMM.

På lördag 17 mars samlas Folkpartiet i Stockholms län till årsmöte. Vi kommer då be länets folkpartister att ge oss förhandlingsmandat för finansiering och utbyggnad av blå linjen, i bergtunnel. Alla berörda parter måste prioritera en snabb byggstart, så att tunnelbanorna kan börja köra till Nacka så inom en så snar framtid som möjligt.

#P IMM.

ERIK ULLENHAG (FP).

#P IMM.

förbundsordförande Folkpartiet liberalerna Stockholms län.

#P IMM.

BIRGITTA RYDBERG (FP).

#P IMM.

förbundsstyrelseledamot Stockholms län, vice ordförande Folkpartiet liberalerna Stockholms stad, landstingsråd.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

