#D IMM.

#T IMM.

Politiker måste inte likna folket.

#P IMM.

Utbildning och arbetslivserfarenhet kan en politiker klara sig utan, men inte politisk kompetens. Demokrati är inte att de styrande ska likna de styrda, utan att folket ska kunna avsätta dem som misskött sig, skriver professorn i statskunskap Leif Lewin.

#P IMM.

Hög akademisk utbildning är ingen garanti för en bra politik.Leif Lewin.

#P IMM.

Det här är en argumenterande text med syfte att påverka. Åsikterna som uttrycks är skribentens egna.

#P IMM.

Våra valda representanter ska så mycket som möjligt likna oss själva. Så lyder vår demokratiska instinkt. Folkstyrelsen upprättades för att våra åsikter ska bli företrädda, våra intressen tillgodosedda, våra vanor och erfarenhet få ett genomslag i den lagstiftande församlingen.

#P IMM.

Kort sagt ska representanten återspegla den han representerar. Men vänta ett ögonblick! Låt oss tänka oss att vi representerar herr Johansson i en affärsuppgörelse, därför att herr Johansson har svårt för siffror. Vad skulle herr Johansson göra, när alla siffror presenterades? Bli förskräckt, är nog det rätta svaret. Men så förväntas naturligtvis inte representanten reagera. Han ska granska, ifrågasätta, efterlysa belägg, diskutera för att på så sätt bäst förvalta herr Johanssons tillgångar.

#P IMM.

Representanten ska med andra ord vara annorlunda än den han företräder. Han ska vara som herr Johansson "at his best", som om denne inte var rädd för siffror men väl insatt i den fråga det gäller och utrustad med säkert omdöme om sannolika konsekvenser av skilda handlingssätt.

#P IMM.

Dessa reflektioner föranleds av SvD:s granskning (10 januari) av statsrådens eftergymnasiala utbildning, arbetslivserfarenhet och år inom politiken. Inte oväntat är de allra flesta regeringsmedlemmar yrkespolitiker, som ägnat mest tid åt politiska förtroendeuppdrag. Ingenstans sägs att detta i och för sig är fel, men med citat från den finska kolumnisten och riksdagsledamoten Jutta Zilliacus svävar ändå hennes famösa uttalande om "politiska broilers" över reportaget.

#P IMM.

Det är gentemot denna populistiska tanke jag vill dra en lans för kompetens i stället för spegelbild, som den gode representantens främsta egenskap. Men låt oss då också komma ihåg vad politisk kompetens är. Det är intebara sakkunskap om ekonomiska,juridiska och andra relevanta sammanhang och förhållanden. Representanten bör också vara förtrogen med folkmeningen i den aktuella frågan.

#P IMM.

Skräddarsydda kurser i ämnen som intresserar och engagerar både kropp och själ.

#P IMM.

För att politiken ska bli framgångsrik, måste beslutsfattaren ha en realistisk föreställning om hur besluten mottas av de berörda, det gäller såväl inrikespolitiska välfärdsreformer som biståndspolitik till områden med för svensk opinion ofta ovanliga attityder av religiös eller etnisk natur. Paradexemplet på ignorans av det senare slaget är USA:s krigföring i muslimska länder.

#P IMM.

Förtrogenhet med allmänna opinionen kan man få genom att vara ute bland folk (till exempel i arbetslivet) eller genom att studera den. Regeringens studiemeriter framstår i reportaget som tämligen slätstrukna (med handelsministern, finansministern och miljöministern som främsta undantag). Men hög akademisk utbildning är ingen garanti för en bra politik.

#P IMM.

Ibland efterlyser borgerligt sinnade personer litet tanklöst just högre "kompetens" hos politikerna och tänker nog då på att dessa borde vara något i stil med ingenjörer eller civilekonomer. I början av 1990-talet ledde jag ett näringslivsfinansierat projekt om statsrådens akademiska utbildning med den underförstådda hypotesen att det i detta avseende var bättre förr. Men när det visade sig att högsta utbildningsnivå funnits i gamla socialdemokratiska regeringar med sådana ledamöter som professor Östen Undén, docent Ernst Wigforss och filosofie licentiat Rickard Sandler var det ett nedslående besked till uppdragsgivarna vid en tid, då statsministern hette filstud Carl Bildt och utbildningsministern, jurstud Per Unckel.

#P IMM.

Jag kan inte finna den bild som SvD:s granskning visar särskilt chockerande eller vår nuvarande regering särskilt elitistisk.

#P IMM.

Men om en regering på ett oacceptabelt sätt fjärmar sig från folket, är korrektivetansvarsutkrävande. Medborgarnaska kunna avsätta en regering, om de inte gillar den. På senare årtionden har det blivit allt sämre med ansvarsutkrävandet i de västerländska demokratierna, därföratt makten blivit mindre urskiljbar.

#P IMM.

Proportionell valmetod, mångpartisystem, koalitionsregeringar, kompromisspolitik har gjort det allt svårare att lokalisera ansvaret. Om alla i någon form är med och fattar beslut, vem ska man då egentligen avsätta? Ändå finns det inget alternativ till ansvarsutkrävandet. Är det fel på regeringen, ska den tvingas att avgå.

#P IMM.

Demokrati är med andra ord inte att de styrande ska likna de styrda utan att de styrda ska ha reella möjligheter att avsätta de styrande som förlorat deras förtroende.

#P IMM.

Leif Lewin.

#P IMM.

professor em i statskunskap vid Uppsala universitet.

#P IMM.

SvD har i en granskning kartlagt statsrådens bakgrund. Resultatet visar att Sverige har proffspolitiker som mest har ägnat sig åt politik efter gymnasieexamen. I snitt har ett statsråd studerat 3,75 år, arbetat 7,1 år och varit heltidspolitiker i 17,4 år.

#P IMM.

Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.

