#D IMM.

#T IMM.

De barn som kommer ska tas om hand på bästa sätt.

#P IMM.

REPLIK. Sverige är det land i Europa som dels tar emot flest ensamkommande flyktingbarn men också många barn på flykt tillsammans med sina föräldrar. Regeringen, myndigheter, SKL och det civila samhället jobbar hårt för att dessa barn och deras föräldrar ska få sina behov tillgodosedda, både på kort sikt men också på längre sikt för dem som får uppehållstillstånd.

#P IMM.

Regeringen har tagit ett antal beslut för att se till att de barn som nu kommer till Sverige ska tas om hand på bästa sätt.

#P IMM.

Till att börja med har regeringen i överenskommelse med de borgerliga partierna avsatt 10 miljarder kronor som fördelas mellan kommunerna, landstingen och frivilligorganisationer. Regeringen har också fattat beslut om ytterligare boendealternativ för ensamkommande (stödboenden), avsatt extra medel för flyktingbarns skolgång, tillgängliggjort pengar så att IVO kan utöka sin tillståndsverksamhet utan att den övriga tillsynen drabbas. Dessa och många fler beslut och åtgärder som man kan man läsa om på regeringens hemsida har tagits för att vi vill upprätthålla rättigheter även i en svår tid.

#P IMM.

Som Unicef påpekar är det alltid viktigt att lyssna till barns egna erfarenheter och önskemål, kanske inte minst när det gäller utsatta barn. Jag möter själv många barn med dessa erfarenheter och jag vet att många av barnen visserligen har behov av stöd men också kommer med mycket kraft och energi. De vill komma in i det svenska samhället så fort det bara går.

#P IMM.

Statsministern slog i regeringsförklaringen 2014 fast att Sverige ska vara ett av de bästa länderna i världen att växa upp i. Som en del av denna ambition ska barnkonventionen bli svensk lag. I februari 2016 presenteras utredningen som ska ligga till grund för lagförslaget. Jag ser fram mot detta för att lagen ytterligare kommer att tydliggöra hur viktiga barns rättigheter är och vilket viktigt redskap Barnkonventionen är för att förverkliga dessa.

#P IMM.

Åsa Regnér.

#P IMM.

Barn-, äldre- och jämställdhetsminister (S).

