#D IMM.

#T IMM.

Åkesson måste ta  itu med kvinnohatet.

#P IMM.

Sverigedemokraternas kvinnohat måste få ett slut. Nu har ännu en kvinna som har tagit ställning mot rasism blivit utsatt för hat och hot. Vi kräver nu att Jimmie Åkesson tar ansvar för kvinnohatet i sitt parti samt ber den här kvinnan och alla andra kvinnor som utsatts för SD:s hat om ursäkt.

#P IMM.

”Ditt jävla äckel, vänta bara tills du blir våldtagen av en muslim”.

#P IMM.

”En gruppvåldtäkt skulle sitta bra, klä av henne naken och sätt ut henne i Rinkeby”.

#P IMM.

”Du förtjänar att bli gruppvåldtagen och sedan lämnad för att förblöda”.

#P IMM.

Är du kvinna och antirasist? Ger du ibland uttryck för dina antirasistiska åsikter? Då löper du en stor risk att bli bemött av kommentarer som de ovan.

#P IMM.

Citaten är tagna från de många gånger tjejer har hängts ut och hotats av Sverigedemokraternas högljudda anhängare på internet. Att Sverigedemokraterna är ett rasistiskt parti med en svans av fotsoldater till nätaktivister, och att den som ställer sig kritisk till partiet får ett drev av hat efter sig, vet vi tyvärr sedan tidigare.

#P IMM.

Som kvinna blir du både hårdare och dubbelt bestraffad med hot av det sexuella slaget.

#P IMM.

Den här gången har de gett sig på en sångerska. Den antirasistiska bloggen "Inte rasist, men” lade i lördags upp en musikvideo där hon framför en egenskriven låt som handlar om Sverigedemokraterna. Självklart rycker då SD-anhängare ut för att försöka skrämma henne till tystnad genom att i SD-forum lägga ut hennes telefonnummer och uppmana andra att trakassera henne via telefon. En strategi som ofta används i syfte att tysta meningsmotståndare.

#P IMM.

”Skall söka upp denna sjuka människa och ge vad hon tål”, ”Vad heter den här subban? Vill näthata henne tills hon bryter ihop”, ”RING OCH HÅNA HENNE.. DET GJORDE JAG...”.

#P IMM.

Det är inte bara så kallade fotsoldater som ger sig in i leken, även förtroendevalda politiker är med och uppmuntrar till drevet som i detta fall är mot den här sångerskan.

#P IMM.

Sverigedemokraterna vill ha trygghet och tradition, säger de. Menar de då traditionen av våldtäktskultur inom partiet? Och tryggheten, för vem är den?.

#P IMM.

Hur trygga tror de att kvinnor känner sig när män i deras interna SD-forum uppmuntrar varandra till att trakassera kvinnor som inte tycker som dem? Som skriver att de förtjänas att våldtas? Trygghet, var det.

#P IMM.

Ironiskt nog så skrev Richard Jomshof, Paula Bieler och Carina Herrstedt en debattartikel som publicerades i Svenska Dagbladet i måndags med rubriken ”Vår politik ska göra kvinnor tryggare”. Där radar de upp tio åtgärder de vill satsa på för att minska mäns våld mot kvinnor.

#P IMM.

De av oss som jobbar med kvinno, tjej- och ungdomsjourer vet att förebyggande arbete i form av genuspedagogik redan från förskolan är A och O i arbetet med att motverka mäns våld mot kvinnor.

#P IMM.

Det är föga förvånande att inte ett enda av deras förslag handlade om förebyggande arbete, istället går SD går till val på att avskaffa genuspedagogik i skolor och genusvetenskap på universiteten. En pedagogik som finns för att säkerställa tryggheten för alla. Lägg där till att de som enda parti vill inskränka på kvinnors rätt till sina egna kroppar genom att sänka abortgränsen, så ter det sig ganska tydligt att Sverigedemokraterna inte är ett parti för kvinnor.

#P IMM.

Än värre är att ledande Sverigedemokrater inte tar tag i problemen med att medlemmar och förtroendevalda i partiet gång på gång trakasserar och mordhotar kvinnor som är meningsmotståndare. Det är nog nu.

#P IMM.

Vi kräver att Sverigedemokraterna med Jimmie Åkesson i spetsen går ut med en offentlig ursäkt till sångerskan. Vi kräver även att ni tar ansvar för det kvinnohat som lever och frodas i ert parti. Inte förrän då kan ni tala om trygghet, på riktigt.

#P IMM.

Rosaline Marbinah.

#P IMM.

Maria Nilsson Broberg.

#P IMM.

Ulrika Mullen.

#P IMM.

Nathalie Lycén.

#P IMM.

Nathalie Söderberg.

#P IMM.

Marie Volkevics.

#P IMM.

Ida Nordquist.

#P IMM.

Malin Almroth.

#P IMM.

Anna Dahl, Anne-Lie Dahl.

#P IMM.

Therese Andersson.

#P IMM.

Elise Abrahamsson.

#P IMM.

Alexandra Björk.

#P IMM.

Annikki Ollikainen.

#P IMM.

Lisa Björck.

#P IMM.

FAKTA.

#P IMM.

RERNA:.

